<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>R.U.R.</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2kapitola">PŘEDEHRA</h2>

<p class="mlpscenickepoznamky">Ústřední kancelář továrny Rossum’s Universal
Robots. Vpravo vchod. Okny v průčelní stěně pohled na nekonečné řady továrních
budov. Vlevo další ředitelské místnosti.</p>

<p class="mlptextbez1radkui">&#160;</p>

<p class="mlptextbez1radkui">&#160;</p>

<p class="mlptextbez1radkui">&#160;</p>

<p class="mlpscenickepoznamky">(Domin sedí u velikého amerického psacího stolu v otáčecím
křesle. Na stole žárovka, telefon, těžítka, pořadač dopisů atd., na stěně vlevo
veliké mapy s lodními a železničními liniemi, veliký kalendář, hodiny, jež
ukazují něco málo před polednem; na stěně vpravo přibity tištěné plakáty: „Nejlacinější
práce: Rossumovi Roboti.“ „Tropičtí Roboti, nový vynález. Kus 150 d. “ „Každý
si kup svého Robota! “ „Chcete zlevnit svoje výrobky? Objednejte Rossumovy
Roboty.” Dále jiné mapy, dopravní lodní řád, tabulka s telegrafickými záznamy
kursů atd. V kontrastu k této výzdobě stěn je na zemi nádherný turecký koberec,
vpravo kulatý stůl, pohovka, kožená klubovní křesla a knihovna, v níž místo
knih stojí láhve s vínem a kořalkami. Vlevo pokladna. Vedle Dominova stolu
psací stroj, na němž píše dívka Sulla.)</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(diktuje)</span>: „– že neručíme za zboží poškozené
dopravou. Upozornili jsme vašeho kapitána hned při nakládání, že loď je
nezpůsobilá k dopravě Robotů, takže zkáza nákladu nepadá na náš účet. Znamenáme
se – za Rossum’s Universal Robots –“ Hotovo?</p>

<p class="mlpprimarec"><span class="mlpznaktucne11b">SULLA</span>: Ano.</p>

<p class="mlpprimarec"><span class="mlpznaktucne11b">DOMIN</span>: Nový list. „Friedrichswerke,
Hamburk. – Datum. – Potvrzujeme objednávku na patnáct tisíc Robotů –“ <i class="calibre15">(</i><span class="mlpznakkurziva11b">Zazvoní domácí telefon. Domin jej zvedne a mluví do
něho:</span><i class="calibre15">)</i> Haló – Zde centrální – ano. – Zajisté. – Ale ano, jako
vždycky. – Ovšem, kabelujte jim. – Dobrá. <i class="calibre15">(</i><span class="mlpznakkurziva11b">Zavěsí telefon.</span><i class="calibre15">)</i> Kde jsem přestal?</p>

<p class="mlpprimarec"><span class="mlpznaktucne11b">SULLA</span>: Potvrzujeme
objednávku na patnáct tisíc R.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(zamyšleně)</span>: Patnáct tisíc R. Patnáct tisíc R.</p>

<p class="mlpprimarec"><span class="mlpznaktucne11b">MARIUS</span> <span class="mlpznakkurziva11b">(vstoupí)</span>: Pane řediteli, nějaká dáma prosí –</p>

<p class="mlpprimarec"><span class="mlpznaktucne11b">DOMIN</span>: Kdo?</p>

<p class="mlpprimarec"><span class="mlpznaktucne11b">MARIUS</span>: Nevím. <span class="mlpznakkurziva11b">(Podává vizitku.)</span></p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(čte)</span>: Prezident Glory. – Že prosím.</p>

<p class="mlpprimarec"><span class="mlpznaktucne11b">MARIUS</span> <span class="mlpznakkurziva11b">(otevře dveře)</span>: Račte, paní.</p>

<p class="mlpscenickepoznamky">(Vejde Helena Gloryová. Marius odejde.)</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vstane)</span>: Račte.</p>

<p class="mlpprimarec"><span class="mlpznaktucne11b">HELENA</span>: Pan centrální
ředitel Domin?</p>

<p class="mlpprimarec"><span class="mlpznaktucne11b">DOMIN</span>: Prosím.</p>

<p class="mlpprimarec"><span class="mlpznaktucne11b">HELENA</span>: Jdu k vám –</p>

<p class="mlpprimarec"><span class="mlpznaktucne11b">DOMIN</span>: – s lístkem
prezidenta Gloryho. To stačí.</p>

<p class="mlpprimarec"><span class="mlpznaktucne11b">HELENA</span>: Prezident Glory
je můj otec. Jsem Helena Gloryová.</p>

<p class="mlpprimarec"><span class="mlpznaktucne11b">DOMIN</span>: Slečno Gloryová,
je pro nás neobyčejnou ctí, že – že –</p>

<p class="mlpprimarec"><span class="mlpznaktucne11b">HELENA</span>: – že vám
nemůžeme ukázat dveře.</p>

<p class="mlpprimarec"><span class="mlpznaktucne11b">DOMIN</span>: – že smíme
pozdravit dceru velkého prezidenta. Prosím posaďte se. Sullo, můžete odejít.</p>

<p class="mlpscenickepoznamky">(Sulla odejde.)</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(usedne)</span>: Čím mohu posloužit, slečno Gloryová?</p>

<p class="mlpprimarec"><span class="mlpznaktucne11b">HELENA</span>: Já jsem přijela
–</p>

<p class="mlpprimarec"><span class="mlpznaktucne11b">DOMIN</span>: – podívat se na
naši tovární výrobu lidí. Jako všechny návštěvy. Prosím, beze všeho.</p>

<p class="mlpprimarec"><span class="mlpznaktucne11b">HELENA</span>: Myslela jsem,
že je zakázáno –</p>

<p class="mlpprimarec"><span class="mlpznaktucne11b">DOMIN</span>: – vstoupit do
továrny, ovšem. Jenže každý sem přijde s něčí vizitkou, slečno Gloryová.</p>

<p class="mlpprimarec"><span class="mlpznaktucne11b">HELENA</span>: A vy ukážete
každému…?</p>

<p class="mlpprimarec"><span class="mlpznaktucne11b">DOMIN</span>: Jen něco. Výroba
umělých lidí, slečno, je tovární tajemství.</p>

<p class="mlpprimarec"><span class="mlpznaktucne11b">HELENA</span>: Kdybyste věděl,
jak mne to –</p>

<p class="mlpprimarec"><span class="mlpznaktucne11b">DOMIN</span>: – nesmírně
zajímá. Stará Evropa o jiném ani nemluví.</p>

<p class="mlpprimarec"><span class="mlpznaktucne11b">HELENA</span>: Proč mne
nenecháte domluvit?</p>

<p class="mlpprimarec"><span class="mlpznaktucne11b">DOMIN</span>: Prosím za
prominutí. Chtěla jste snad říci něco jiného?</p>

<p class="mlpprimarec"><span class="mlpznaktucne11b">HELENA</span>: Chtěla jsem se
jen zeptat –</p>

<p class="mlpprimarec"><span class="mlpznaktucne11b">DOMIN</span>: – zda bych vám
zcela výjimečně neukázal naši továrnu. Ale zajisté, slečno Gloryová.</p>

<p class="mlpprimarec"><span class="mlpznaktucne11b">HELENA</span>: Jak víte, že
jsem se na to chtěla ptát?</p>

<p class="mlpprimarec"><span class="mlpznaktucne11b">DOMIN</span>: Všichni se ptají
stejně. <span class="mlpznakkurziva11b">(Vstane.)</span> Ze zvláštní úcty,
slečno, vám ukážeme víc než jiným a – jedním slovem –</p>

<p class="mlpprimarec"><span class="mlpznaktucne11b">HELENA</span>: Děkuji vám.</p>

<p class="mlpprimarec"><span class="mlpznaktucne11b">DOMIN</span>: – zavážete-li
se, že nikomu neprozradíte ani to nejmenší –</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vstane a podává mu ruku)</span>: Mé čestné slovo.</p>

<p class="mlpprimarec"><span class="mlpznaktucne11b">DOMIN</span>: Děkuji. Nechtěla
byste snad sejmout závoj?</p>

<p class="mlpprimarec"><span class="mlpznaktucne11b">HELENA</span>: Ach ovšem, vy
chcete vidět – Promiňte.</p>

<p class="mlpprimarec"><span class="mlpznaktucne11b">DOMIN</span>: Prosím?</p>

<p class="mlpprimarec"><span class="mlpznaktucne11b">HELENA</span>: Kdybyste mi
pustil ruku.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(pustí)</span>: Prosím za prominutí.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(snímá závoj)</span>: Chcete vidět, nejsem-li vyzvědač.
Jak jste opatrni.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(pozoruje ji nadšeně)</span>: Hm – ovšem – my – tak
jest.</p>

<p class="mlpprimarec"><span class="mlpznaktucne11b">HELENA</span>: Vy mi
nedůvěřujete?</p>

<p class="mlpprimarec"><span class="mlpznaktucne11b">DOMIN</span>: Neobyčejně,
slečno Hele- – pardon, slečno Gloryová. Vskutku neobyčejně potěšen – Měla jste dobrou
plavbu?</p>

<p class="mlpprimarec"><span class="mlpznaktucne11b">HELENA</span>: Ano. Proč –</p>

<p class="mlpprimarec"><span class="mlpznaktucne11b">DOMIN</span>: Protože – míním
totiž, – že jste ještě velmi mladá.</p>

<p class="mlpprimarec"><span class="mlpznaktucne11b">HELENA</span>: Půjdeme hned do
továrny?</p>

<p class="mlpprimarec"><span class="mlpznaktucne11b">DOMIN</span>: Ano. Myslím
dvaadvacet, ne?</p>

<p class="mlpprimarec"><span class="mlpznaktucne11b">HELENA</span>: Dvaadvacet
čeho?</p>

<p class="mlpprimarec"><span class="mlpznaktucne11b">DOMIN</span>: Let.</p>

<p class="mlpprimarec"><span class="mlpznaktucne11b">HELENA</span>: Jedenadvacet.
Proč to chcete vědět?</p>

<p class="mlpprimarec"><span class="mlpznaktucne11b">DOMIN</span>: Protože – poněvadž
– <span class="mlpznakkurziva11b">(S nadšením:)</span> Zdržíte se déle, že ano?</p>

<p class="mlpprimarec"><span class="mlpznaktucne11b">HELENA</span>: Podle toho, co
mi ukážete z výroby.</p>

<p class="mlpprimarec"><span class="mlpznaktucne11b">DOMIN</span>: Čertova výroba!
Ale zajisté, slečno Gloryová, všechno uvidíte. Prosím posaďte se. Zajímala by
vás historie vynálezu?</p>

<p class="mlpprimarec"><span class="mlpznaktucne11b">HELENA</span>: Ano, prosím
vás. <span class="mlpznakkurziva11b">(Usedne.)</span></p>

<p class="mlpprimarec"><span class="mlpznaktucne11b">DOMIN</span>: Tak tedy. <span class="mlpznakkurziva11b">(Sedne si na psací stůl, pozoruje Helenu uchvácen a odříkává
rychle:)</span> Bylo to roku 1920 kdy se starý Rossum veliký fyziolog ale tehdy
ještě mladý učenec odebral na tento daleký ostrov aby studoval mořské
živočišstvo tečka. Přitom se pokoušel napodobit chemickou syntézou živou hmotu
řečenou protoplazma až najednou objevil látku která se chovala naprosto jako
živá hmota ač byla jiného chemického složení to bylo roku 1932 právě čtyři sta
čtyřicet let po objevení Ameriky, uf.</p>

<p class="mlpprimarec"><span class="mlpznaktucne11b">HELENA</span>: To umíte zpaměti?</p>

<p class="mlpprimarec"><span class="mlpznaktucne11b">DOMIN</span>: Ano; fyziologie,
slečno Gloryová, není mým řemeslem. Tak dál?</p>

<p class="mlpprimarec"><span class="mlpznaktucne11b">HELENA</span>: Třeba.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(slavnostně)</span>: A tehdy, slečno, starý Rossum
napsal mezi své chemické vzorce tohleto: „Příroda našla jen jeden způsob, jak
organizovat živou hmotu. Je však jiný způsob, jednodušší, tvárnější a rychlejší,
na nějž příroda vůbec nenarazila. Tuto druhou cestu, po které se mohl brát
vývoj života, jsem dnešního dne objevil.“ Představte si, slečno, že tahle
veliká slova psal nad chrchlem jakéhosi koloidálního rosolu, který by ani pes
nesežral. Představte si ho, že sedí nad zkumavkou a myslí na to, jak z ní
vyroste celý strom života, jak z ní budou vycházet všechna zvířata, počínajíc
nějakým vířníkem a končíc – končíc samotným člověkem. Člověkem z jiné látky,
než jsme my. Slečno Gloryová, to byl ohromný okamžik.</p>

<p class="mlpprimarec"><span class="mlpznaktucne11b">HELENA</span>: Tak dál.</p>

<p class="mlpprimarec"><span class="mlpznaktucne11b">DOMIN</span>: Dál? Teď šlo o to,
dostat život ze zkumavky ven a zrychlit vývoj a utvořit nějaké ty orgány, kosti
a nervy a kdesi cosi a nalézt jakési takové látky, katalyzátory, enzymy,
hormóny a tak dále, zkrátka, rozumíte tomu?</p>

<p class="mlpprimarec"><span class="mlpznaktucne11b">HELENA</span>: N-n-nevím.
Myslím, že jen málo.</p>

<p class="mlpprimarec"><span class="mlpznaktucne11b">DOMIN</span>: Já docela nic.
Víte, pomocí těch vodiček mohl dělat, co chtěl. Mohl třeba dostat medúzu se
sokratovským mozkem nebo žížalu padesát metrů dlouhou. Ale protože neměl kouska
humoru, vzal si do hlavy, že udělá normálního obratlovce nebo snad člověka. A tak
se do toho pustil.</p>

<p class="mlpprimarec"><span class="mlpznaktucne11b">HELENA</span>: Do čeho?</p>

<p class="mlpprimarec"><span class="mlpznaktucne11b">DOMIN</span>: Do napodobení
přírody. Nejdřív zkusil udělat umělého psa. Stálo ho to řadu let, vyšlo z toho
cosi jako zakrnělé tele a pošlo to za pár dní. Ukážu vám to v muzeu. A pak už
se dal starý Rossum do vytváření člověka.</p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">HELENA</span>: A to nesmím
nikomu prozradit?</p>

<p class="mlpprimarec"><span class="mlpznaktucne11b">DOMIN</span>: Nikomu na světě.</p>

<p class="mlpprimarec"><span class="mlpznaktucne11b">HELENA</span>: Škoda že už je
to ve všech čítankách.</p>

<p class="mlpprimarec"><span class="mlpznaktucne11b">DOMIN</span>: Škoda. <span class="mlpznakkurziva11b">(Seskočí ze stolu a usedne vedle Heleny.)</span> Ale
víte, co v čítankách není? <span class="mlpznakkurziva11b">(Ťuká si na čelo.)</span>
Že byl starý Rossum úžasný blázen. Vážně, slečno Gloryová, ale tohle nechte pro
sebe. Ten starý výstředník chtěl opravdu dělat lidi.</p>

<p class="mlpprimarec"><span class="mlpznaktucne11b">HELENA</span>: Ale vždyť vy děláte
lidi!</p>

<p class="mlpprimarec"><span class="mlpznaktucne11b">DOMIN</span>: Přibližně,
slečno Heleno. Ale starý Rossum to mínil doslovně. Víte, chtěl jaksi vědecky
sesadit boha. Byl strašlivý materialista, a proto to všechno dělal. Nešlo mu o nic
víc než podat důkaz, že nebylo žádného pánaboha zapotřebí. Proto si umanul
udělat člověka navlas, jako jsme my. Znáte trochu anatomii?</p>

<p class="mlpprimarec"><span class="mlpznaktucne11b">HELENA</span>: Jen – docela
málo.</p>

<p class="mlpprimarec"><span class="mlpznaktucne11b">DOMIN</span>: Já také.
Představte si, že si vzal do hlavy vyrobit všechno do poslední žlázy jako v lidském
těle. Slepé střevo, mandle, pupek, samé zbytečnosti. Dokonce i – hm – i
pohlavní žlázy.</p>

<p class="mlpprimarec"><span class="mlpznaktucne11b">HELENA</span>: Ale ty přece – ty
přece –</p>

<p class="mlpprimarec"><span class="mlpznaktucne11b">DOMIN</span>: – nejsou
zbytečné, já vím. Ale mají-li se lidé uměle vyrábět, pak není – hm – nijak
třeba –</p>

<p class="mlpprimarec"><span class="mlpznaktucne11b">HELENA</span>: Rozumím.</p>

<p class="mlpprimarec"><span class="mlpznaktucne11b">DOMIN</span>: Ukážu vám v muzeu,
co spackal za deset let dohromady. Měl to být muž, žilo to celé tři dny. Starý
Rossum neměl trochy vkusu. Bylo to hrozné, co udělal. Ale mělo to uvnitř
všechno, co má člověk. Skutečně, úžasně piplavá práce. A tehdy sem přišel
inženýr Rossum, synovec starého. Geniální hlava, slečno Gloryová. Jak uviděl,
co tropí starý, řekl: „To je nesmysl, vyrábět člověka deset let. Nebudeš-li ho
vyrábět rychleji než příroda, pak na ten celý krám nakašlat.“ A pustil se sám
do anatomie.</p>

<p class="mlpprimarec"><span class="mlpznaktucne11b">HELENA</span>: V čítankách je
to jinak.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vstane)</span>: V čítankách je placená reklama a ostatně
nesmysl. Stojí tam například, že Roboty vynalezl starý pán. Zatím se starý snad
hodil na univerzitu, ale o tovární výrobě neměl ponětí. Myslel, že udělá
skutečné lidi, tedy snad nějaké nové indiány, docenty nebo idioty, víte? A teprve
mladý Rossum měl nápad udělat z toho živé a inteligentní pracovní stroje. Co je
v čítankách o spolupráci obou velikých Rossumů, je povídačka. Ti dva se ukrutně
hádali. Starý ateista neměl drobet pochopení pro industrii, a konečně ho mladý
zavřel do nějaké laboratoře, aby se tam piplal se svými velikými potraty, a začal
to vyrábět sám, po inženýrsku. Starý Rossum ho doslovně proklel a do své smrti
usmolil ještě dvě fyziologické obludy, až ho nakonec našli v laboratoři
mrtvého. To je celá historie.</p>

<p class="mlpprimarec"><span class="mlpznaktucne11b">HELENA</span>: A co tedy
mladý?</p>

<p class="mlpprimarec"><span class="mlpznaktucne11b">DOMIN</span>: Mladý Rossum,
slečno, to byl nový věk. Věk výroby po věku poznání. Když si okoukl anatomii
člověka, viděl hned, že je to příliš složité a že by to dobrý inženýr udělal
jednodušeji. Začal tedy předělávat anatomii a zkoušel, co se dá vynechat nebo
zjednodušit – Zkrátka – slečno Gloryová, nenudí vás to?</p>

<p class="mlpprimarec"><span class="mlpznaktucne11b">HELENA</span>: Ne, naopak, je
to hrrozně zajímavé.</p>

<p class="mlpprimarec"><span class="mlpznaktucne11b">DOMIN</span>: Tak tedy mladý
Rossum si řekl: Člověk, to je něco, co dejme tomu cítí radost, hraje na housle,
chce jít na procházku a vůbec potřebuje dělat spoustu věcí, které – které jsou
vlastně zbytečné.</p>

<p class="mlpprimarec"><span class="mlpznaktucne11b">HELENA</span>: Oho!</p>

<p class="mlpprimarec"><span class="mlpznaktucne11b">DOMIN</span>: Počkejte. Které
jsou zbytečné, když má třeba tkát nebo sčítat. Naftový motor nemá mít třapce a ornamenty,
slečno Gloryová. A vyrábět umělé dělníky je stejné jako vyrábět naftové motory.
Výroba má být co nejjednodušší a výrobek prakticky nejlepší. Co myslíte, jaký
dělník je prakticky nejlepší?</p>

<p class="mlpprimarec"><span class="mlpznaktucne11b">HELENA</span>: Nejlepší? Snad
ten, který – který – Když je poctivý – a oddaný.</p>

<p class="mlpprimarec"><span class="mlpznaktucne11b">DOMIN</span>: Ne, ale ten
nejlacinější. Ten, který má nejmíň potřeb. Mladý Rossum vynalezl dělníka s nejmenším
počtem potřeb. Musel ho zjednodušit. Vyhodil všechno, co neslouží přímo práci.
Tím vlastně vyhodil člověka a udělal Robota. Drahá slečno Gloryová, Roboti
nejsou lidé. Jsou mechanicky dokonalejší než my, mají úžasnou rozumovou
inteligenci, ale nemají duši. Ó slečno Gloryová, výrobek inženýra je technicky
vytříbenější než výrobek přírody.</p>

<p class="mlpprimarec"><span class="mlpznaktucne11b">HELENA</span>: Říká se, že
člověk je výrobek boží.</p>

<p class="mlpprimarec"><span class="mlpznaktucne11b">DOMIN</span>: Tím hůř. Bůh
neměl ani ponětí o moderní technice. Věřila byste, že si nebožtík mladý Rossum
zahrál na boha?</p>

<p class="mlpprimarec"><span class="mlpznaktucne11b">HELENA</span>: Jak, prosím
vás?</p>

<p class="mlpprimarec"><span class="mlpznaktucne11b">DOMIN</span>: Začal vyrábět
Nadroboty. Pracovní obry. Zkusil to s postavami čtyřmetrovými, ale to byste
nevěřila, jak se ti mamuti lámali.</p>

<p class="mlpprimarec"><span class="mlpznaktucne11b">HELENA</span>: Lámali?</p>

<p class="mlpprimarec"><span class="mlpznaktucne11b">DOMIN</span>: Ano. Z ničeho
nic jim praskla noha nebo něco. Naše planeta je patrně trochu malá pro obry.
Teď děláme jen Roboty přirozené velikosti a velmi slušné lidské úpravy.</p>

<p class="mlpprimarec"><span class="mlpznaktucne11b">HELENA</span>: Viděla jsem
první Roboty u nás. Obec je koupila… chci říci vzala do práce –</p>

<p class="mlpprimarec"><span class="mlpznaktucne11b">DOMIN</span>: Koupila, drahá
slečno. Roboti se kupují.</p>

<p class="mlpprimarec"><span class="mlpznaktucne11b">HELENA</span>: – získala jako
metaře. Viděla jsem je mést. Jsou tak divní, tak tiší.</p>

<p class="mlpprimarec"><span class="mlpznaktucne11b">DOMIN</span>: Viděla jste mou
písařku?</p>

<p class="mlpprimarec"><span class="mlpznaktucne11b">HELENA</span>: Nevšimla jsem
si.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(zvoní)</span>: Víte, akciová továrna Rossumových
Univerzálních Robotů dosud nevyrábí jednotné zboží. Máme jemnější a hrubší
Roboty. Ti lepší budou snad žít dvacet let.</p>

<p class="mlpprimarec"><span class="mlpznaktucne11b">HELENA</span>: Pak hynou?</p>

<p class="mlpprimarec"><span class="mlpznaktucne11b">DOMIN</span>: Ano, opotřebují
se.</p>

<p class="mlpscenickepoznamky">(Vstoupí Sulla.)</p>

<p class="mlpprimarec"><span class="mlpznaktucne11b">DOMIN</span>: Sullo, ukažte se
slečně Gloryové.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vstane a podává jí ruku)</span>: Těší mne. Je vám asi
hrozně smutno tak daleko od světa, viďte?</p>

<p class="mlpprimarec"><span class="mlpznaktucne11b">SULLA</span>: To neznám,
slečno Gloryová. Račte usednout prosím.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(usedne)</span>: Odkud jste, slečno?</p>

<p class="mlpprimarec"><span class="mlpznaktucne11b">SULLA</span>: Odtud, z továrny.</p>

<p class="mlpprimarec"><span class="mlpznaktucne11b">HELENA</span>: Ach, vy jste se
narodila tady?</p>

<p class="mlpprimarec"><span class="mlpznaktucne11b">SULLA</span>: Ano, byla jsem
tu udělána.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vyskočí)</span>: Cože?</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(směje se)</span>: Sulla není člověk, slečno, Sulla je
Robot.</p>

<p class="mlpprimarec"><span class="mlpznaktucne11b">HELENA</span>: Prosím za
odpuštění –</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(položí ruku Sulle na rameno)</span>: Sulla se nehněvá.
Podívejte se, slečno Gloryová, jakou děláme pleť. Sáhněte jí na tvář.</p>

<p class="mlpprimarec"><span class="mlpznaktucne11b">HELENA</span>: Oh ne, ne!</p>

<p class="mlpprimarec"><span class="mlpznaktucne11b">DOMIN</span>: Nepoznala byste,
že je z jiné látky než my. Prosím, má i typické chmýří blondýnek. Jen oči jsou
drobátko – Ale zato vlasy! Obraťte se, Sullo!</p>

<p class="mlpprimarec"><span class="mlpznaktucne11b">HELENA</span>: Přestaňte už!</p>

<p class="mlpprimarec"><span class="mlpznaktucne11b">DOMIN</span>: Pohovořte s hostem,
Sullo. Je to vzácná návštěva.</p>

<p class="mlpprimarec"><span class="mlpznaktucne11b">SULLA</span>: Prosím, slečno,
posaďte se. <span class="mlpznakkurziva11b">(Obě usednou.)</span> Měla jste
dobrou plavbu?</p>

<p class="mlpprimarec"><span class="mlpznaktucne11b">HELENA</span>: Ano – za – zajisté.</p>

<p class="mlpprimarec"><span class="mlpznaktucne11b">SULLA</span>: Nevracejte se po
Amélii, slečno Gloryová. Barometr silně klesá, na 705. Počkejte na Pensylvánii,
to je velmi dobrá, velmi silná loď.</p>

<p class="mlpprimarec"><span class="mlpznaktucne11b">DOMIN</span>: Kolik?</p>

<p class="mlpprimarec"><span class="mlpznaktucne11b">SULLA</span>: Dvacet uzlů za
hodinu. Tonáž dvanáct tisíc.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(směje se)</span>: Dost, Sullo, dost. Ukažte nám, jak
umíte francouzsky.</p>

<p class="mlpprimarec"><span class="mlpznaktucne11b">HELENA</span>: Vy umíte
francouzsky?</p>

<p class="mlpprimarec"><span class="mlpznaktucne11b">SULLA</span>: Umím čtyři
jazyky. Píši Dear Sir! Monsieur! Geehrter Herr! Ctěný pane!</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vyskočí)</span>: To je humbuk! Vy jste šarlatán! Sulla
není Robot, Sulla je děvče jako já! Sullo, to je hanebné! – proč hrajete
takovou komedii?</p>

<p class="mlpprimarec"><span class="mlpznaktucne11b">SULLA</span>: Já jsem Robot.</p>

<p class="mlpprimarec"><span class="mlpznaktucne11b">HELENA</span>: Ne, ne, vy
lžete! Oh Sullo, odpusťte, já vím – donutili vás, abyste jim dělala reklamu!
Sullo, vy jste děvče jako já, že? Řekněte!</p>

<p class="mlpprimarec"><span class="mlpznaktucne11b">DOMIN</span>: Lituji, slečno
Gloryová. Sulla je Robot.</p>

<p class="mlpprimarec"><span class="mlpznaktucne11b">HELENA</span>: Vy lžete!</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vztyčí se)</span>: Jakže? – <span class="mlpznakkurziva11b">(Zazvoní.)</span> Promiňte, slečno, pak vás musím
přesvědčit.</p>

<p class="mlpscenickepoznamky">(Vejde Marius.)</p>

<p class="mlpprimarec"><span class="mlpznaktucne11b">DOMIN</span>: Marie, doveďte
Sullu do pitevny, aby ji otevřeli. Rychle!</p>

<p class="mlpprimarec"><span class="mlpznaktucne11b">HELENA</span>: Kam?</p>

<p class="mlpprimarec"><span class="mlpznaktucne11b">DOMIN</span>: Do pitevny. Až
ji rozříznou, půjdete se na ni podívat.</p>

<p class="mlpprimarec"><span class="mlpznaktucne11b">HELENA</span>: Nepůjdu!</p>

<p class="mlpprimarec"><span class="mlpznaktucne11b">DOMIN</span>: Pardon, mluvila
jste o lži.</p>

<p class="mlpprimarec"><span class="mlpznaktucne11b">HELENA</span>: Vy ji chcete
dát zabít?</p>

<p class="mlpprimarec"><span class="mlpznaktucne11b">DOMIN</span>: Stroje se
nezabíjejí.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(obejme Sullu)</span>: Nebojte se, Sullo, já vás nedám!
Řekněte, drahoušku, jsou k vám všichni tak suroví? To si nesmíte dát líbit,
slyšíte? Nesmíte, Sullo!</p>

<p class="mlpprimarec"><span class="mlpznaktucne11b">SULLA</span>: Já jsem Robot.</p>

<p class="mlpprimarec"><span class="mlpznaktucne11b">HELENA</span>: To je jedno.
Roboti jsou stejně dobří lidé jako my. Sullo, vy byste se nechala rozříznout?</p>

<p class="mlpprimarec"><span class="mlpznaktucne11b">SULLA</span>: Ano.</p>

<p class="mlpprimarec"><span class="mlpznaktucne11b">HELENA</span>: Oh, vy se
nebojíte smrti?</p>

<p class="mlpprimarec"><span class="mlpznaktucne11b">SULLA</span>: Neznám, slečno
Gloryová.</p>

<p class="mlpprimarec"><span class="mlpznaktucne11b">HELENA</span>: Víte, co by se
pak s vámi stalo?</p>

<p class="mlpprimarec"><span class="mlpznaktucne11b">SULLA</span>: Ano, přestala
bych se hýbat.</p>

<p class="mlpprimarec"><span class="mlpznaktucne11b">HELENA</span>: To je hrrozné!</p>

<p class="mlpprimarec"><span class="mlpznaktucne11b">DOMIN</span>: Marie, řekněte
slečně, co jste.</p>

<p class="mlpprimarec"><span class="mlpznaktucne11b">MARIUS</span>: Robot Marius.</p>

<p class="mlpprimarec"><span class="mlpznaktucne11b">DOMIN</span>: Dal byste Sullu
do pitevny?</p>

<p class="mlpprimarec"><span class="mlpznaktucne11b">MARIUS</span>: Ano.</p>

<p class="mlpprimarec"><span class="mlpznaktucne11b">DOMIN</span>: Litoval byste
jí?</p>

<p class="mlpprimarec"><span class="mlpznaktucne11b">MARIUS</span>: Neznám.</p>

<p class="mlpprimarec"><span class="mlpznaktucne11b">DOMIN</span>: Co by se s ní
stalo?</p>

<p class="mlpprimarec"><span class="mlpznaktucne11b">MARIUS</span>: Přestala by se
hýbat. Dali by ji do stoupy.</p>

<p class="mlpprimarec"><span class="mlpznaktucne11b">DOMIN</span>: To je smrt,
Marie. Bojíte se smrti?</p>

<p class="mlpprimarec"><span class="mlpznaktucne11b">MARIUS</span>: Ne.</p>

<p class="mlpprimarec"><span class="mlpznaktucne11b">DOMIN</span>: Tak vidíte,
slečno Gloryová. Roboti nelpí na životě. Nemají totiž čím. Nemají požitků. Jsou
méně než tráva.</p>

<p class="mlpprimarec"><span class="mlpznaktucne11b">HELENA</span>: Oh přestaňte!
Pošlete je aspoň pryč!</p>

<p class="mlpprimarec"><span class="mlpznaktucne11b">DOMIN</span>: Marie, Sullo,
můžete odejít.</p>

<p class="mlpscenickepoznamky">(Sulla a Marius odejdou.)</p>

<p class="mlpprimarec"><span class="mlpznaktucne11b">HELENA</span>: Jsou hrrozní!
To je ohavné, co děláte!</p>

<p class="mlpprimarec"><span class="mlpznaktucne11b">DOMIN</span>: Proč ohavné?</p>

<p class="mlpprimarec"><span class="mlpznaktucne11b">HELENA</span>: Nevím. Proč – proč
jste jí dali jméno Sulla?</p>

<p class="mlpprimarec"><span class="mlpznaktucne11b">DOMIN</span>: Nehezké jméno?</p>

<p class="mlpprimarec"><span class="mlpznaktucne11b">HELENA</span>: Je to mužské jméno.
Sulla byl římský vojevůdce.</p>

<p class="mlpprimarec"><span class="mlpznaktucne11b">DOMIN</span>: Oh, myslili jsme,
že Marius a Sulla byli milenci.</p>

<p class="mlpprimarec"><span class="mlpznaktucne11b">HELENA</span>: Ne, Marius a Sulla
byli vojevůdci a bojovali proti sobě roku – roku – Nevím už.</p>

<p class="mlpprimarec"><span class="mlpznaktucne11b">DOMIN</span>: Pojďte sem k oknu.
Co vidíte?</p>

<p class="mlpprimarec"><span class="mlpznaktucne11b">HELENA</span>: Zedníky.</p>

<p class="mlpprimarec"><span class="mlpznaktucne11b">DOMIN</span>: To jsou Roboti.
Všichni naši dělníci jsou Roboti. A tady dole, vidíte něco?</p>

<p class="mlpprimarec"><span class="mlpznaktucne11b">HELENA</span>: Nějaká kancelář.</p>

<p class="mlpprimarec"><span class="mlpznaktucne11b">DOMIN</span>: Účtárna. A v ní –</p>

<p class="mlpprimarec"><span class="mlpznaktucne11b">HELENA</span>: – plno
úředníků.</p>

<p class="mlpprimarec"><span class="mlpznaktucne11b">DOMIN</span>: To jsou Roboti.
Všichni naši úředníci jsou Roboti. Až uvidíte továrnu –</p>

<p class="mlpscenickepoznamky">(Vtom spustí tovární píšťaly a sirény.)</p>

<p class="mlpprimarec"><span class="mlpznaktucne11b">DOMIN</span>: Poledne. Roboti
nevědí, kdy přestat v práci. Ve dvě hodiny vám ukážu díže.</p>

<p class="mlpprimarec"><span class="mlpznaktucne11b">HELENA</span>: Jaké díže?</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(suše)</span>: Měsidla na těsto. V každém se míchá
látka na tisíc Robotů najednou. Potom kádě na játra, mozky a tak dále. Pak
uvidíte továrnu na kosti. Potom vám ukážu přádelnu.</p>

<p class="mlpprimarec"><span class="mlpznaktucne11b">HELENA</span>: Jakou přádelnu?</p>

<p class="mlpprimarec"><span class="mlpznaktucne11b">DOMIN</span>: Přádelnu nervů.
Přádelnu žil. Přádelnu, kde běží na jednou celé kilometry zažívacích rour. Pak
je montovna, kde se to dává dohromady, víte, jako automobily. Každý dělník
přidělává jen jednu součást, a zas to samočinně běží dál k druhému, třetímu,
donekonečna. To je nejzajímavější podívaná. Pak přijde sušárna a skladiště, kde
čerstvé výrobky pracují.</p>

<p class="mlpprimarec"><span class="mlpznaktucne11b">HELENA</span>: Proboha, hned
musejí pracovat?</p>

<p class="mlpprimarec"><span class="mlpznaktucne11b">DOMIN</span>: Pardon. Pracují,
jako pracuje nový nábytek. Zvykají si na existenci. Jaksi uvnitř srůstají či
co. Mnoho v nich dokonce nově narůstá. Rozumíte, musíme nechat drobet místa pro
přirozený vývoj. A zatím se výrobky apretují.</p>

<p class="mlpprimarec"><span class="mlpznaktucne11b">HELENA</span>: Co to je?</p>

<p class="mlpprimarec"><span class="mlpznaktucne11b"><span class="calibre13">DOMIN</span></span>:<span class="calibre13"> Tolik co u lidí „škola“.
Učí se mluvit, psát a počítat. Mají totiž úžasnou paměť. Kdybyste jim přečetla
dvacetisvazkový Naučný slovník, budou vám všechno opakovat po pořádku. Něco
nového nikdy nevymyslí. Mohli by docela dobře učit na univerzitách. Pak se
roztřídí a rozešlou. Denně patnáct tisíc kusů, nepočítajíc stálé procento
vadných, které se hodí do stoupy,… a tak dále a tak dále.</span></p>

<p class="mlpprimarec"><span class="mlpznaktucne11b">HELENA</span>: Zlobíte se na mne?</p>

<p class="mlpprimarec"><span class="mlpznaktucne11b">DOMIN</span>: Ale chraň bůh!
Myslím jen, že… že jsme mohli mluvit o jiných věcech. Je nás tu jen hrstka mezi
sto tisíci Roboty, a žádná žena. Mluvíme jen o výrobě, celý den, každý den – Jsme
jako prokletí, slečno Gloryová.</p>

<p class="mlpprimarec"><span class="mlpznaktucne11b">HELENA</span>: Mně je tak
líto, že jsem řekla, že – že – že lžete –</p>

<p class="mlpscenickepoznamky">(Zaklepání.)</p>

<p class="mlpprimarec"><span class="mlpznaktucne11b">DOMIN</span>: Vejděte,
mládenci.</p>

<p class="mlpscenickepoznamky">(Zleva vejdou inž. Fabry, dr. Gall, dr.
Hallemeier, stavitel Alquist.)</p>

<p class="mlpprimarec"><span class="mlpznaktucne11b">DR. GALL</span>: Pardon,
nerušíme?</p>

<p class="mlpprimarec"><span class="mlpznaktucne11b">DOMIN</span>: Pojďte sem.
Slečno Gloryová, to jsou Alquist, Fabry, Gall, Hallemeier. Dcera prezidenta
Gloryho.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(v rozpacích)</span>: Dobrý den.</p>

<p class="mlpprimarec"><span class="mlpznaktucne11b">FABRY</span>: Neměli jsme
potuchy –</p>

<p class="mlpprimarec"><span class="mlpznaktucne11b">DR. GALL</span>: Nekonečně
poctěni –</p>

<p class="mlpprimarec"><span class="mlpznaktucne11b">ALQUIST</span>: Buďte vítána,
slečno Gloryová.</p>

<p class="mlpscenickepoznamky">(Zprava vrazí Busman.)</p>

<p class="mlpprimarec"><span class="mlpznaktucne11b">BUSMAN</span>: Halo, co tu
máte?</p>

<p class="mlpprimarec"><span class="mlpznaktucne11b">DOMIN</span>: Sem, Busmane. To
je náš Busman, slečno. Dcera prezidenta Gloryho.</p>

<p class="mlpprimarec"><span class="mlpznaktucne11b">HELENA</span>: Těší mne.</p>

<p class="mlpprimarec"><span class="mlpznaktucne11b">BUSMAN</span>: Jemináčku to je
sláva! Slečno Gloryová, smíme kabelovat do novin, že jste ráčila zavítat –?</p>

<p class="mlpprimarec"><span class="mlpznaktucne11b">HELENA</span>: Ne, ne, prosím
vás!</p>

<p class="mlpprimarec"><span class="mlpznaktucne11b">DOMIN</span>: Prosím, slečno,
posaďte se.</p>

<p class="mlpprimarec"><span class="mlpznaktucne11b">FABRY</span> <span class="mlpznakkurziva11b">(přitahuje lenošku)</span>: Prosím –</p>

<p class="mlpprimarec"><span class="mlpznaktucne11b">BUSMAN</span> <span class="mlpznakkurziva11b">(přitahuje lenošku)</span>: Račte –</p>

<p class="mlpprimarec"><span class="mlpznaktucne11b">DR. GALL</span> <span class="mlpznakkurziva11b">(přitahuje lenošku)</span>: Pardon –</p>

<p class="mlpprimarec"><span class="mlpznaktucne11b">ALQUIST</span>: Slečno
Gloryová, jakou jste měla cestu?</p>

<p class="mlpprimarec"><span class="mlpznaktucne11b">DR. GALL</span>: Zdržíte se u nás
déle?</p>

<p class="mlpprimarec"><span class="mlpznaktucne11b">FABRY</span>: Co říkáte
továrně, slečno Gloryová?</p>

<p class="mlpprimarec"><span class="mlpznaktucne11b">HALLEMEIER</span>: Vy jste
přijela na Amélii?</p>

<p class="mlpprimarec"><span class="mlpznaktucne11b">DOMIN</span>: Ticho, nechte
mluvit slečnu Gloryovou.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(k Dominovi)</span>: O čem mám s nimi mluvit?</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(s údivem)</span>: O čem chcete.</p>

<p class="mlpprimarec"><span class="mlpznaktucne11b">HELENA</span>: Mám… smím
mluvit docela otevřeně?</p>

<p class="mlpprimarec"><span class="mlpznaktucne11b">DOMIN</span>: Ale ovšem.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(váhá, pak zoufale odhodlána)</span>: Řekněte, není vám
nikdy trapno, jak s vámi nakládají?</p>

<p class="mlpprimarec"><span class="mlpznaktucne11b">FABRY</span>: Kdo prosím?</p>

<p class="mlpprimarec"><span class="mlpznaktucne11b">HELENA</span>: Všichni lidé.</p>

<p class="mlpscenickepoznamky">(Všichni se na sebe zaraženě dívají.)</p>

<p class="mlpprimarec"><span class="mlpznaktucne11b">ALQUIST</span>: S námi?</p>

<p class="mlpprimarec"><span class="mlpznaktucne11b">DR. GALL</span>: Proč myslíte?</p>

<p class="mlpprimarec"><span class="mlpznaktucne11b">HALLEMEIER</span>: U sta
hromů!</p>

<p class="mlpprimarec"><span class="mlpznaktucne11b">BUSMAN</span>: Ale bůh
uchovej, slečno Gloryová!</p>

<p class="mlpprimarec"><span class="mlpznaktucne11b">HELENA</span>: Což necítíte,
že byste mohli existovat lépe?</p>

<p class="mlpprimarec"><span class="mlpznaktucne11b">DR. GALL</span>: Přijde na to,
slečno. Jak to myslíte?</p>

<p class="mlpprimarec"><span class="mlpznaktucne11b">HELENA</span>: Myslím, že – <span class="mlpznakkurziva11b">(vybuchne)</span> že je to ohavné! že je to strašné! <span class="mlpznakkurziva11b">(Vstane.)</span> Celá Evropa mluví o tom, co se tu s vámi
děje. Proto sem jedu, abych to uviděla, a je to tisíckrát horší, než si kdo
myslí! Jak to můžete snášet?</p>

<p class="mlpprimarec"><span class="mlpznaktucne11b">ALQUIST</span>: Co snášet?</p>

<p class="mlpprimarec"><span class="mlpznaktucne11b"><span class="calibre13">HELENA</span></span>:<span class="calibre13"> Své postavení.
Proboha, vždyť jste lidé jako my, jako celá Evropa, jako celý svět! To je
skandální, to je nedůstojné, jak žijete!</span></p>

<p class="mlpprimarec"><span class="mlpznaktucne11b">BUSMAN</span>: Propána,
slečno!</p>

<p class="mlpprimarec"><span class="mlpznaktucne11b">FABRY</span>: Ne, mládenci, má
trochu pravdu. Žijeme tu jistě jako Indiáni.</p>

<p class="mlpprimarec"><span class="mlpznaktucne11b">HELENA</span>: Hůř než
Indiáni! Smím, oh smím vám říkat bratři?</p>

<p class="mlpprimarec"><span class="mlpznaktucne11b">BUSMAN</span>: Ale božíčku,
pročpak ne?</p>

<p class="mlpprimarec"><span class="mlpznaktucne11b">HELENA</span>: Bratři,
nepřijela jsem jako dcera prezidentova. Přijela jsem za Ligu humanity. Bratři,
Liga humanity má už přes dvě stě tisíc členů. Dvě stě tisíc lidí stojí za vámi
a nabízí vám svou pomoc.</p>

<p class="mlpprimarec"><span class="mlpznaktucne11b">BUSMAN</span>: Dvě stě tisíc
lidí, panečku, to už je slušné, to je docela krásné.</p>

<p class="mlpprimarec"><span class="mlpznaktucne11b">FABRY</span>: Říkám vám
vždycky, není nad starou Evropu. Vidíte, nezapomněla na nás. Nabízí nám pomoc.</p>

<p class="mlpprimarec"><span class="mlpznaktucne11b">DR. GALL</span>: Jakou pomoc?
Divadlo?</p>

<p class="mlpprimarec"><span class="mlpznaktucne11b">HALLEMEIER</span>: Orchestr?</p>

<p class="mlpprimarec"><span class="mlpznaktucne11b">HELENA</span>: Víc než to.</p>

<p class="mlpprimarec"><span class="mlpznaktucne11b">ALQUIST</span>: Vás samotnou?</p>

<p class="mlpprimarec"><span class="mlpznaktucne11b">HELENA</span>: Oh což o mne!
Zůstanu, pokud bude třeba.</p>

<p class="mlpprimarec"><span class="mlpznaktucne11b">BUSMAN</span>: Panebože to je
radost!</p>

<p class="mlpprimarec"><span class="mlpznaktucne11b">ALQUIST</span>: Domine, půjdu
připravit pro slečnu nejlepší pokoj.</p>

<p class="mlpprimarec"><span class="mlpznaktucne11b">DOMIN</span>: Počkejte
chvilku. Bojím se, že – že slečna Gloryová ještě nedomluvila.</p>

<p class="mlpprimarec"><span class="mlpznaktucne11b">HELENA</span>: Ne,
nedomluvila. Leda byste mi násilím zavřel ústa.</p>

<p class="mlpprimarec"><span class="mlpznaktucne11b">DR. GALL</span>: Harry,
opovažte se!</p>

<p class="mlpprimarec"><span class="mlpznaktucne11b">HELENA</span>: Děkuji vám.
Věděla jsem, že mne budete chránit.</p>

<p class="mlpprimarec"><span class="mlpznaktucne11b">DOMIN</span>: Pardon, slečno
Gloryová. Jste si tím jista, že mluvíte s Roboty?</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(zarazí se)</span>: S kým jiným?</p>

<p class="mlpprimarec"><span class="mlpznaktucne11b">DOMIN</span>: Je mi líto. Ti
pánové jsou totiž lidé jako vy. Jako celá Evropa.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(k ostatním)</span>: Vy nejste Roboti?</p>

<p class="mlpprimarec"><span class="mlpznaktucne11b">BUSMAN</span> <span class="mlpznakkurziva11b">(řehtá se)</span>: Bůh uchovej!</p>

<p class="mlpprimarec"><span class="mlpznaktucne11b">HALLEMEIER</span>: Fuj,
Roboti!</p>

<p class="mlpprimarec"><span class="mlpznaktucne11b">DR. GALL</span> <span class="mlpznakkurziva11b">(směje se)</span>: Pěkně děkujem!</p>

<p class="mlpprimarec"><span class="mlpznaktucne11b">HELENA</span>: Ale… to není
možno!</p>

<p class="mlpprimarec"><span class="mlpznaktucne11b">FABRY</span>: Na mou čest,
slečno, my nejsme Roboti.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(k Dominovi)</span>: Proč jste mi tedy říkal, že
všichni vaši úředníci jsou Roboti?</p>

<p class="mlpprimarec"><span class="mlpznaktucne11b">DOMIN</span>: Ano, úředníci.
Ale ředitelové ne. Dovolte, slečno Gloryová: inženýr Fabry, generální technický
ředitel Rossumových Univerzálních Robotů. Doktor Gall, přednosta fyziologického
a výzkumného oddělení. Doktor Hallemeier, přednosta Ústavu pro psychologii a výchovu
Robotů. Konzul Busman, generální komerční ředitel, a stavitel Alquist, šéf
staveb Rossumových Univerzálních Robotů.</p>

<p class="mlpprimarec"><span class="mlpznaktucne11b">HELENA</span>: Odpusťte,
pánové, že – že – – Je to hrrozné, co jsem provedla?</p>

<p class="mlpprimarec"><span class="mlpznaktucne11b">ALQUIST</span>: Ale chraň bůh,
slečno Gloryová. Prosím sedněte.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(usedne)</span>: Jsem hloupé děvče. Teď – teď mne
pošlete první lodí zpátky.</p>

<p class="mlpprimarec"><span class="mlpznaktucne11b">DR. GALL</span>: Za nic na
světě, slečno. Proč bychom vás posílali pryč?</p>

<p class="mlpprimarec"><span class="mlpznaktucne11b">HELENA</span>: Protože už víte
– protože – protože bych vám bouřila Roboty.</p>

<p class="mlpprimarec"><span class="mlpznaktucne11b">DOMIN</span>: Drahá slečno
Gloryová, tady už bylo na sta spasitelů a proroků. Každá loď některého přiveze.
Misionáře, anarchisty, Armádu spásy, všechno možné. To je vám úžasné, co je na
světě církví a bláznů.</p>

<p class="mlpprimarec"><span class="mlpznaktucne11b">HELENA</span>: A vy je necháte
mluvit k Robotům?</p>

<p class="mlpprimarec"><span class="mlpznaktucne11b">DOMIN</span>: Proč ne? Doposud
toho všichni nechali. Roboti si všechno pamatují, ale nic víc. Dokonce se ani
nesmějí tomu, co lidé říkají. Skutečně, přímo k nevíře. Baví-li vás to, drahá
slečno, dovedu vás do skladiště Robotů. Je jich tam asi tři sta tisíc.</p>

<p class="mlpprimarec"><span class="mlpznaktucne11b">BUSMAN</span>: Tři sta
čtyřicet sedm tisíc.</p>

<p class="mlpprimarec"><span class="mlpznaktucne11b">DOMIN</span>: Dobrá. Můžete k nim
promluvit, co chcete. Můžete jim přečíst bibli, logaritmy nebo co je vám libo.
Můžete jim dokonce kázat o lidských právech.</p>

<p class="mlpprimarec"><span class="mlpznaktucne11b">HELENA</span>: Oh, myslím, že…
kdyby se jim ukázalo trochu lásky –</p>

<p class="mlpprimarec"><span class="mlpznaktucne11b">FABRY</span>: Nemožno, slečno
Gloryová. Nic není člověku cizejšího než Robot.</p>

<p class="mlpprimarec"><span class="mlpznaktucne11b">HELENA</span>: Proč je tedy
děláte?</p>

<p class="mlpprimarec"><span class="mlpznaktucne11b">BUSMAN</span>: Hahaha, to je
dobré! Proč se dělají Roboti!</p>

<p class="mlpprimarec"><span class="mlpznaktucne11b">FABRY</span>: Pro práci,
slečno. Jeden Robot nahradí dva a půl dělníka. Lidský stroj, slečno Gloryová,
byl náramně nedokonalý. Musel se jednou konečně odstranit.</p>

<p class="mlpprimarec"><span class="mlpznaktucne11b">BUSMAN</span>: Byl příliš
drahý.</p>

<p class="mlpprimarec"><span class="mlpznaktucne11b">FABRY</span>: Byl málo
výkonný. Moderní technice už nemohl stačit. A za druhé – za druhé – je to
veliký pokrok, že… pardon.</p>

<p class="mlpprimarec"><span class="mlpznaktucne11b">HELENA</span>: Co?</p>

<p class="mlpprimarec"><span class="mlpznaktucne11b">FABRY</span>: Prosím za
odpuštění. Je to veliký pokrok rodit strojem. Je to pohodlnější a rychlejší.
Každé zrychlení je pokrok, slečno. Příroda neměla ponětí o moderním tempu
práce. Celé dětství je technicky vzato holý nesmysl. Prostě ztracený čas.
Neudržitelné mrhání časem, slečno Gloryová. A za třetí –</p>

<p class="mlpprimarec"><span class="mlpznaktucne11b">HELENA</span>: Oh přestaňte!</p>

<p class="mlpprimarec"><span class="mlpznaktucne11b">FABRY</span>: Prosím. Dovolte,
co vlastně chce ta vaše Liga – – Liga – Liga humanity?</p>

<p class="mlpprimarec"><span class="mlpznaktucne11b">HELENA</span>: Má zvláště – zvláště
má chránit Roboty a – a – zajistit jim – dobré zacházení.</p>

<p class="mlpprimarec"><span class="mlpznaktucne11b">FABRY</span>: To není špatný
cíl. Se stroji se má dobře zacházet. Na mou duši, to si chválím. Nemám rád
poškozené věci. Prosím vás, slečno Gloryová, zapište nás všechny za
přispívající, za řádné, za zakládající členy té vaší Ligy!</p>

<p class="mlpprimarec"><span class="mlpznaktucne11b">HELENA</span>: Ne, vy mi
nerozumíte. My chceme – zvláště – my chceme Roboty osvobodit!</p>

<p class="mlpprimarec"><span class="mlpznaktucne11b">HALLEMEIER</span>: Jak, prosím
vás?</p>

<p class="mlpprimarec"><span class="mlpznaktucne11b">HELENA</span>: Má se s nimi
jednat… jednat… jako s lidmi.</p>

<p class="mlpprimarec"><span class="mlpznaktucne11b">HALLEMEIER</span>: Aha. Mají
snad hlasovat? Nemají dokonce dostávat mzdu?</p>

<p class="mlpprimarec"><span class="mlpznaktucne11b">HELENA</span>: Ovšemže mají!</p>

<p class="mlpprimarec"><span class="mlpznaktucne11b">HALLEMEIER</span>: Koukejme. A
co by s ní, prosím vás, dělali?</p>

<p class="mlpprimarec"><span class="mlpznaktucne11b">HELENA</span>: Koupili si,… co
potřebují… co by je těšilo.</p>

<p class="mlpprimarec"><span class="mlpznaktucne11b">HALLEMEIER</span>: To je moc
hezké, slečno; jenomže Roboty nic netěší. Hrome, co si mají koupit? Můžete je
krmit ananasy, slamou, čím chcete; jim je to jedno, nemají vůbec chuti. Nemají
na ničem zájmu, slečno Gloryová. U čerta, nikdo ještě neviděl, že by se Robot
usmál.</p>

<p class="mlpprimarec"><span class="mlpznaktucne11b">HELENA</span>: Proč… proč…
proč je neuděláte šťastnější?</p>

<p class="mlpprimarec"><span class="mlpznaktucne11b">HALLEMEIER</span>: To nejde,
slečno Gloryová. Jsou to jen Roboti. Bez vlastní vůle. Bez vášní. Bez dějin.
Bez duše.</p>

<p class="mlpprimarec"><span class="mlpznaktucne11b">HELENA</span>: Bez lásky a vzdoru?</p>

<p class="mlpprimarec"><span class="mlpznaktucne11b">HALLEMEIER</span>: To se
rozumí. Roboti nemilují nic, ani sebe. A vzdor? Já nevím; jen zřídka, jen časem
–</p>

<p class="mlpprimarec"><span class="mlpznaktucne11b">HELENA</span>: Co?</p>

<p class="mlpprimarec"><span class="mlpznaktucne11b">HALLEMEIER</span>: Nic
vlastně. Někdy se jaksi pominou. Cosi jako padoucnice, víte? Říká se tomu křeč
Robotů. Najednou některý praští vším, co má v ruce, stojí, skřípá zuby – a musí
přijít do stoupy. Patrně porucha organismu.</p>

<p class="mlpprimarec"><span class="mlpznaktucne11b">DOMIN</span>: Vada ve výrobě.</p>

<p class="mlpprimarec"><span class="mlpznaktucne11b">HELENA</span>: Ne, ne, to je
duše!</p>

<p class="mlpprimarec"><span class="mlpznaktucne11b">FABRY</span>: Myslíte, že duše
začíná skřípáním zubů?</p>

<p class="mlpprimarec"><span class="mlpznaktucne11b">DOMIN</span>: To se odstraní,
slečno Gloryová. Doktor Gall dělá zrovna nějaké pokusy –</p>

<p class="mlpprimarec"><span class="mlpznaktucne11b">DR. GALL</span>: S tímhle ne,
Domine; teď dělám nervy na bolest.</p>

<p class="mlpprimarec"><span class="mlpznaktucne11b">HELENA</span>: Nervy na
bolest?</p>

<p class="mlpprimarec"><span class="mlpznaktucne11b">DR. GALL</span>: Ano. Roboti
skoro necítí tělesné bolesti. Víte, nebožtík mladý Rossum příliš omezil
nervovou soustavu. To se neosvědčilo. Musíme zavést utrpení.</p>

<p class="mlpprimarec"><span class="mlpznaktucne11b">HELENA</span>: Proč – proč – Nedáte-li
jim duši, proč jim chcete dát bolest?</p>

<p class="mlpprimarec"><span class="mlpznaktucne11b">DR. GALL</span>: Z průmyslových
důvodů, slečno Gloryová. Robot se někdy poškodí sám, protože ho to nebolí;
strčí ruku do stroje, ulomí si prst, rozbije si hlavu, to mu je jedno. Musíme
jim dát bolest; to je automatická ochrana před úrazem.</p>

<p class="mlpprimarec"><span class="mlpznaktucne11b">HELENA</span>: Budou
šťastnější, když budou cítit bolest?</p>

<p class="mlpprimarec"><span class="mlpznaktucne11b">DR. GALL</span>: Naopak; ale
budou technicky dokonalejší.</p>

<p class="mlpprimarec"><span class="mlpznaktucne11b">HELENA</span>: Proč jim
nestvoříte duši?</p>

<p class="mlpprimarec"><span class="mlpznaktucne11b">DR. GALL</span>: To není v naší
moci.</p>

<p class="mlpprimarec"><span class="mlpznaktucne11b">FABRY</span>: To není v našem
zájmu.</p>

<p class="mlpprimarec"><span class="mlpznaktucne11b">BUSMAN</span>: To by zdražilo
výrobu. Propánička krásná dámo, vždyť my to děláme tak lacino! Sto dvacet
dolarů ošacený kus, a před patnácti lety stál deset tisíc! Před pěti lety jsme
pro ně kupovali šaty; dnes máme vlastní tkalcovny, a ještě expedujeme látečky
pětkrát laciněji než jiné továrny. Prosím vás, slečno Gloryová, co platíte metr
plátna?</p>

<p class="mlpprimarec"><span class="mlpznaktucne11b">HELENA</span>: Nevím – – skutečně
– – – zapomněla jsem.</p>

<p class="mlpprimarec"><span class="mlpznaktucne11b">BUSMAN</span>: Můj ty Tondo, a
pak chcete zakládat Ligu humanity! Stojí už jen třetinu, slečno; všechny ceny
jsou dnes na třetině a ještě půjdou níž níž níž, až – takhle. He?</p>

<p class="mlpprimarec"><span class="mlpznaktucne11b">HELENA</span>: Nerozumím.</p>

<p class="mlpprimarec"><span class="mlpznaktucne11b">BUSMAN</span>: Jemináčku
slečno, to znamená, že práce klesla v ceně! Vždyť Robot i s krmením stojí za
hodinu tři čtvrtě centíku! To je vám legrační, slečno: všechny továrny praskají
jako žaludy, nebo honem kupují Roboty, aby zlevnily výrobu.</p>

<p class="mlpprimarec"><span class="mlpznaktucne11b">HELENA</span>: Ano, a vyhazují
dělníky na dlažbu.</p>

<p class="mlpprimarec"><span class="mlpznaktucne11b">BUSMAN</span>: Haha, to se
rozumí! Ale my, boží dobroto, my jsme zatím vrhli pět set tisíc tropických
Robotů na argentinské pampy, aby pěstili pšenici. Buďte tak dobrá, co stojí u vás
libra chleba?</p>

<p class="mlpprimarec"><span class="mlpznaktucne11b">HELENA</span>: Nemám ponětí.</p>

<p class="mlpprimarec"><span class="mlpznaktucne11b">BUSMAN</span>: Tak vidíte; teď
stojí dva centíky v té vaší dobré staré Evropě; ale to je náš chlebíček, rozumíte?
Dva centíky libra chleba; a Liga humanity o tom nemá tušení! Haha, slečno
Gloryová, vy nevíte, co to je příliš drahý krajíc. Pro kulturu a tak dále. Ale
za pět let, no tak vsaďte se!</p>

<p class="mlpprimarec"><span class="mlpznaktucne11b">HELENA</span>: Co?</p>

<p class="mlpprimarec"><span class="mlpznaktucne11b">BUSMAN</span>: Že za pět let
budou ceny všeho na žádná celá deset. Lidičky, za pět let se utopíme v pšenici
a všem možném.</p>

<p class="mlpprimarec"><span class="mlpznaktucne11b">ALQUIST</span>: Ano, a všichni
dělníci světa budou bez práce.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vstane)</span>: Budou, Alquiste. Budou, slečno
Gloryová. Ale do desíti let nadělají Rossumovi Univerzální Roboti tolik
pšenice, tolik látek, tolik všeho, že řekneme: Věci už nemají ceny. Nyní ber
každý, kolik potřebuješ. Není bídy. Ano, budou bez práce. Ale pak nebude už
vůbec žádné práce. Všechno udělají živé stroje. Člověk bude dělat jen to, co
miluje. Bude žít jen proto, aby se zdokonaloval.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vstane)</span>: Bude to tak?</p>

<p class="mlpprimarec"><span class="mlpznaktucne11b">DOMIN</span>: Bude. Nemůže to
být jinak. Předtím snad přijdou strašlivé věci, slečno Gloryová. Tomu se nedá
prostě zabránit. Ale pak přestane služebnictví člověka člověku a otročení
člověka hmotě. Nikdo už nebude platit za chléb životem a nenávistí. Ty už nejsi
dělník, ty už nejsi písař; ty už nekopeš uhlí a ty nestojíš u cizího stroje. Už
nebudeš své duše utrácet v práci, kterou jsi proklínal!</p>

<p class="mlpprimarec"><span class="mlpznaktucne11b">ALQUIST</span>: Domine, Domine!
To, co říkáte, vypadá příliš jako ráj. Domine, bývalo něco dobrého v sloužení a
něco velkého v pokoření. Ach Harry, byla nevímjaká ctnost v práci a únavě.</p>

<p class="mlpprimarec"><span class="mlpznaktucne11b">DOMIN</span>: Snad byla. Ale
nemůžeme počítat s tím, co se ztratí, když předěláváme svět od Adama. Adame,
Adame! už nebudeš jíst chléb svůj v potu tváře; už nepoznáš hladu a žízně,
únavy a ponížení; vrátíš se do ráje, kde tě živila ruka Páně. Budeš svobodný a svrchovaný;
nebudeš mít jiného úkolu, jiné práce, jiné starosti než zdokonalit sama sebe.
Budeš pánem stvoření.</p>

<p class="mlpprimarec"><span class="mlpznaktucne11b">BUSMAN</span>: Amen.</p>

<p class="mlpprimarec"><span class="mlpznaktucne11b">FABRY</span>: Staniž se.</p>

<p class="mlpprimarec"><span class="mlpznaktucne11b">HELENA</span>: Zmátl jste mne.
Jsem pošetilé děvče. Chtěla bych – chtěla bych tomu věřit.</p>

<p class="mlpprimarec"><span class="mlpznaktucne11b">DR. GALL</span>: Jste mladší
než my, slečno Gloryová. Dočkáte se všeho.</p>

<p class="mlpprimarec"><span class="mlpznaktucne11b">HALLEMEIER</span>: Tak jest.
Já myslím, že by slečna Gloryová mohla s námi posnídat.</p>

<p class="mlpprimarec"><span class="mlpznaktucne11b">DR. GALL</span>: Toť se
rozumí! Domine, poproste za nás všechny.</p>

<p class="mlpprimarec"><span class="mlpznaktucne11b">DOMIN</span>: Slečno Gloryová,
prokažte nám tu čest.</p>

<p class="mlpprimarec"><span class="mlpznaktucne11b">HELENA</span>: Ale to přece – Jak
bych mohla?</p>

<p class="mlpprimarec"><span class="mlpznaktucne11b">FABRY</span>: Za Ligu
humanity, slečno.</p>

<p class="mlpprimarec"><span class="mlpznaktucne11b">BUSMAN</span>: A na její
počest.</p>

<p class="mlpprimarec"><span class="mlpznaktucne11b">HELENA</span>: Oh, v tom
případě – snad –</p>

<p class="mlpprimarec"><span class="mlpznaktucne11b">FABRY</span>: Tak sláva!
Slečno Gloryová, promiňte na pět minut.</p>

<p class="mlpprimarec"><span class="mlpznaktucne11b">DR. GALL</span>: Pardon.</p>

<p class="mlpprimarec"><span class="mlpznaktucne11b">BUSMAN</span>: Propána, musím
kabelovat –</p>

<p class="mlpprimarec"><span class="mlpznaktucne11b">HALLEMEIER</span>: Hrome, a já
jsem zapomněl –</p>

<p class="mlpscenickepoznamky">(Všichni krom Domina se hrnou ven.)</p>

<p class="mlpprimarec"><span class="mlpznaktucne11b">HELENA</span>: Proč jdou
všichni pryč?</p>

<p class="mlpprimarec"><span class="mlpznaktucne11b">DOMIN</span>: Vařit, slečno Gloryová.</p>

<p class="mlpprimarec"><span class="mlpznaktucne11b">HELENA</span>: Co vařit?</p>

<p class="mlpprimarec"><span class="mlpznaktucne11b">DOMIN</span>: Snídani, slečno
Gloryová. Nám vaří Roboti, a – a – protože nemají žádné chuti, není to docela –
Hallemeier totiž výborně roští. A Gall dovede jakousi omáčku, a Busman se vyzná
v omeletě –</p>

<p class="mlpprimarec"><span class="mlpznaktucne11b">HELENA</span>: Proboha to je
hostina! A co dovede pan – stavitel –</p>

<p class="mlpprimarec"><span class="mlpznaktucne11b">DOMIN</span>: Alquist? Nic.
Jenom upraví stůl a – a Fabry sežene trochu ovoce. Velice skromná kuchyně,
slečno Gloryová.</p>

<p class="mlpprimarec"><span class="mlpznaktucne11b">HELENA</span>: Chtěla jsem se
vás zeptat –</p>

<p class="mlpprimarec"><span class="mlpznaktucne11b">DOMIN</span>: Také bych se vás
chtěl na něco zeptat. <span class="mlpznakkurziva11b">(Postaví své hodinky na
stůl.)</span> Pět minut času.</p>

<p class="mlpprimarec"><span class="mlpznaktucne11b">HELENA</span>: Nač zeptat?</p>

<p class="mlpprimarec"><span class="mlpznaktucne11b">DOMIN</span>: Pardon, vy jste
se ptala dříve.</p>

<p class="mlpprimarec"><span class="mlpznaktucne11b">HELENA</span>: Snad to je ode
mne hloupé, ale – Proč vyrábíte ženské Roboty, když – když –</p>

<p class="mlpprimarec"><span class="mlpznaktucne11b">DOMIN</span>: – když u nich,
hm, když pro ně pohlaví nemá významu?</p>

<p class="mlpprimarec"><span class="mlpznaktucne11b">HELENA</span>: Ano.</p>

<p class="mlpprimarec"><span class="mlpznaktucne11b">DOMIN</span>: Je jistá
poptávka, víte? Služky, prodavačky, písařky – Lidé jsou na to zvyklí.</p>

<p class="mlpprimarec"><span class="mlpznaktucne11b">HELENA</span>: A – a řekněte,
jsou Roboti – a Robotky – navzájem – naprosto –</p>

<p class="mlpprimarec"><span class="mlpznaktucne11b">DOMIN</span>: Naprosto
lhostejní, drahá slečno. Není ani stopy po nějaké náklonnosti.</p>

<p class="mlpprimarec"><span class="mlpznaktucne11b">HELENA</span>: Oh to je – hrrozné!</p>

<p class="mlpprimarec"><span class="mlpznaktucne11b">DOMIN</span>: Proč?</p>

<p class="mlpprimarec"><span class="mlpznaktucne11b">HELENA</span>: Je to – je to –
tak nepřirozené! Člověk ani neví, má-li si je proto ošklivět, nebo – jim
závidět – nebo snad –</p>

<p class="mlpprimarec"><span class="mlpznaktucne11b">DOMIN</span>: – je litovat.</p>

<p class="mlpprimarec"><span class="mlpznaktucne11b">HELENA</span>: To nejspíš. – Ne,
přestaňte! Nač jste se chtěl ptát?</p>

<p class="mlpprimarec"><span class="mlpznaktucne11b">DOMIN</span>: Rád bych se
zeptal, slečno Gloryová, nechcete-li si mne vzít.</p>

<p class="mlpprimarec"><span class="mlpznaktucne11b">HELENA</span>: Jak vzít?</p>

<p class="mlpprimarec"><span class="mlpznaktucne11b">DOMIN</span>: Za muže.</p>

<p class="mlpprimarec"><span class="mlpznaktucne11b">HELENA</span>: Ne! Co vás to
napadlo?</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(dívá se na hodinky)</span>: Ještě tři minuty.
Nevezmete-li si mne, musíte si vzít některého z ostatních pěti.</p>

<p class="mlpprimarec"><span class="mlpznaktucne11b">HELENA</span>: Ale chraň bůh!
Proč bych si ho brala?</p>

<p class="mlpprimarec"><span class="mlpznaktucne11b">DOMIN</span>: Protože vás
všichni po řadě požádají.</p>

<p class="mlpprimarec"><span class="mlpznaktucne11b">HELENA</span>: Jak by se mohli
opovážit?</p>

<p class="mlpprimarec"><span class="mlpznaktucne11b">DOMIN</span>: Lituji velice,
slečno Gloryová. Zdá se, že se do vás zamilovali.</p>

<p class="mlpprimarec"><span class="mlpznaktucne11b">HELENA</span>: Prosím vás, ať
to nedělají! Já – já hned odjedu.</p>

<p class="mlpprimarec"><span class="mlpznaktucne11b">DOMIN</span>: Heleno, snad jim
neuděláte takový zármutek, že byste je odmítla?</p>

<p class="mlpprimarec"><span class="mlpznaktucne11b">HELENA</span>: Ale vždyť – vždyť
si nemohu vzít všech šest!</p>

<p class="mlpprimarec"><span class="mlpznaktucne11b">DOMIN</span>: Ne, ale aspoň
jednoho. Nechcete-li mne, tedy Fabryho.</p>

<p class="mlpprimarec"><span class="mlpznaktucne11b">HELENA</span>: Nechci.</p>

<p class="mlpprimarec"><span class="mlpznaktucne11b">DOMIN</span>: Doktora Galla.</p>

<p class="mlpprimarec"><span class="mlpznaktucne11b">HELENA</span>: Ne, ne, mlčte!
Nechci žádného!</p>

<p class="mlpprimarec"><span class="mlpznaktucne11b">DOMIN</span>: Ještě dvě
minuty.</p>

<p class="mlpprimarec"><span class="mlpznaktucne11b">HELENA</span>: To je hrrozné!
Vemte si nějakou Robotku.</p>

<p class="mlpprimarec"><span class="mlpznaktucne11b">DOMIN</span>: Není žena.</p>

<p class="mlpprimarec"><span class="mlpznaktucne11b">HELENA</span>: Oh, jen to vám
schází! Myslím, že – že byste si vzal každou, která sem přijede.</p>

<p class="mlpprimarec"><span class="mlpznaktucne11b">DOMIN</span>: Bylo jich tu,
Heleno.</p>

<p class="mlpprimarec"><span class="mlpznaktucne11b">HELENA</span>: Mladé?</p>

<p class="mlpprimarec"><span class="mlpznaktucne11b">DOMIN</span>: Mladé.</p>

<p class="mlpprimarec"><span class="mlpznaktucne11b">HELENA</span>: Proč jste si
žádnou nevzal?</p>

<p class="mlpprimarec"><span class="mlpznaktucne11b">DOMIN</span>: Protože jsem
neztratil hlavu. Až dnes. Hned jak jste sňala závoj.</p>

<p class="mlpprimarec"><span class="mlpznaktucne11b">HELENA</span>: – – Já vím.</p>

<p class="mlpprimarec"><span class="mlpznaktucne11b">DOMIN</span>: Ještě jedna
minuta.</p>

<p class="mlpprimarec"><span class="mlpznaktucne11b">HELENA</span>: Ale já nechci,
proboha!</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(položí jí obě ruce na ramena)</span>: Ještě jedna
minuta. Buďto mně řeknete do očí něco strašně zlého, a pak vás nechám. Nebo – nebo
–</p>

<p class="mlpprimarec"><span class="mlpznaktucne11b">HELENA</span>: Vy jste
surovec!</p>

<p class="mlpprimarec"><span class="mlpznaktucne11b">DOMIN</span>: To nic není. Muž
má být trochu surovec. To patří k věci.</p>

<p class="mlpprimarec"><span class="mlpznaktucne11b">HELENA</span>: Vy jste blázen!</p>

<p class="mlpprimarec"><span class="mlpznaktucne11b">DOMIN</span>: Člověk má být
trochu blázen, Heleno. To je na něm to nejlepší.</p>

<p class="mlpprimarec"><span class="mlpznaktucne11b">HELENA</span>: Vy jste – vy
jste – ah bože!</p>

<p class="mlpprimarec"><span class="mlpznaktucne11b">DOMIN</span>: Tak vidíte.
Hotovo?</p>

<p class="mlpprimarec"><span class="mlpznaktucne11b">HELENA</span>: Ne, ne! Prosím
vás, pusťte! Vždyť mne rrrozmačkáte!</p>

<p class="mlpprimarec"><span class="mlpznaktucne11b">DOMIN</span>: Poslední slovo,
Heleno.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(brání se)</span>: Za nic na světě – Ale Harry!</p>

<p class="mlpscenickepoznamky">(Zaklepání.)</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(pustí ji)</span>: Vejděte!</p>

<p class="mlpscenickepoznamky">(Vejdou Busman, dr. Gall a Hallemeier v kuchyňských
zástěrách. Fabry s kyticí a Alquist s ubrouskem pod paží.)</p>

<p class="mlpprimarec"><span class="mlpznaktucne11b">DOMIN</span>: Už jste to
upekli?</p>

<p class="mlpprimarec"><span class="mlpznaktucne11b">BUSMAN</span> <span class="mlpznakkurziva11b">(slavnostně)</span>: Ano.</p>

<p class="mlpprimarec"><span class="mlpznaktucne11b">DOMIN</span>: My také.</p>

<p class="mlpscenickepoznamky">Opona.</p>

</div>
</body>
</html>