<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>R.U.R.</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2kapitola">DĚJSTVÍ TŘETÍ</h2>

<p class="mlpscenickepoznamky">Jedna z pokusných laboratoří továrny. Když se
otevrou dveře v pozadí, je vidět nekonečnou řadu dalších laboratoří.</p>

<p class="mlpscenickepoznamky">Vlevo okno, vpravo dveře do pitevny.</p>

<p class="mlpscenickepoznamky">Při stěně vlevo dlouhý pracovní stůl s nesčetnými
zkumavkami, baňkami, kahany, chemikáliemi, menším termostatem; proti oknu
mikroskopický aparát se skleněnou koulí. Nad stolem visí řada rozžatých
žárovek. Napravo psací stůl s velikými knihami, na něm rozsvícená žárovka.
Skříně s nástroji. V levém koutě umyvadlo a nad ním zrcadélko, v pravém koutě
pohovka.</p>

<p class="mlptextbez1radkui">&#160;</p>

<p class="mlptextbez1radkui">&#160;</p>

<p class="mlptextbez1radkui">&#160;</p>

<p class="mlpscenickepoznamky">(U psacího stolu sedí Alquist s hlavou opřenou v dlaních.)</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(listuje v knize)</span>: Nenajdu? – Nepochopím? – Nenaučím
se? – Zatracená věda! Ó že všechno nenapsali! – Galle, Galle, jak se dělali
Roboti? Hallemeiere, Fabry, Domine, proč jste tolik odnesli ve svých hlavách?
Kdybyste nechali aspoň stopu tajemství Rossumova! Ó! <span class="mlpznakkurziva11b">(Zabouchne knihu.)</span> Nadarmo! Knihy už nemluví.
Jsou němé jako všechno. Zemřely, zemřely spolu s lidmi. Nehledej! <span class="mlpznakkurziva11b">(Vstane a jde k oknu, jež otevře.)</span> Zase noc.
Kdybych mohl spát! Spát, snít, vidět lidi – – Jakže, ještě jsou hvězdy? K čemu
jsou hvězdy, když nejsou lidé? Ó bože, což nezhasly? – Ochlaď, ach ochlaď mi
čelo, stará noci! Božská, spanilá, jako jsi bývala, – noci, co tu chceš? Není
milenců, není snů; ó chůvo, mrtvý je spánek beze snů; ničí modlitby už
neposvětíš; nepožehnáš, matko, srdcím tlukoucím láskou. Není lásky. Heleno,
Heleno, Heleno! – <span class="mlpznakkurziva11b">(Odvrátí se od okna. Prohlíží
zkumavky, které vyňal z termostatu.)</span> Zase nic! Nadarmo! Co s tím? <span class="mlpznakkurziva11b">(Rozbije zkumavku.)</span> Všechno je špatně! Vidíte
přec, že už nemohu. – <span class="mlpznakkurziva11b">(Poslouchá u okna.)</span>
Stroje, pořád ty stroje! Roboti, zastavte je! Myslíte, že z nich vynutíte
život? Oh nesnesu toho! <span class="mlpznakkurziva11b">(Zavře okno.)</span> – Ne,
ne, musíš hledat, musíš žít – Jen nebýt tak stár! Nestárnu příliš? <span class="mlpznakkurziva11b">(Dívá se do zrcadla.)</span> Tváři, ubohá tváři! Podobo
člověka posledního! Ukaž se, ukaž, tak dávno jsem neviděl lidskou tvář! Lidský
úsměv! Cože, tohle má být úsměv? Ty žluté, jektající zuby? Oči, jak to mrkáte?
Fuj, fuj, to jsou stařecké slzy, jděte! Už neumíte v sobě udržet svou vláhu,
styďte se! A vy změklé, zmodralé rty, co to brebtáte? Jak se třeseš, potřísněná
brado? Tohle že je poslední člověk? <span class="mlpznakkurziva11b">(Odvrátí se.)</span>
Nechci už nikoho vidět! <span class="mlpznakkurziva11b">(Usedne u stolu.)</span>
Ne, ne, jen hledat! Prokleté vzorce, oživněte! <span class="mlpznakkurziva11b">(Listuje.)</span>
Nenajdu? – Nepochopím? – Nenaučím se? –</p>

<p class="mlpscenickepoznamky">(Zaklepání.)</p>

<p class="mlpprimarec"><span class="mlpznaktucne11b">ALQUIST</span>: Dále!</p>

<p class="mlpscenickepoznamky">(Vejde robotský Sluha a zůstane stát u dveří.)</p>

<p class="mlpprimarec"><span class="mlpznaktucne11b">ALQUIST</span>: Co je?</p>

<p class="mlpprimarec"><span class="mlpznaktucne11b">SLUHA</span>: Pane, Ústřední
výbor Robotů čeká, kdy jej přijmeš.</p>

<p class="mlpprimarec"><span class="mlpznaktucne11b">ALQUIST</span>: Nechci nikoho
vidět.</p>

<p class="mlpprimarec"><span class="mlpznaktucne11b">SLUHA</span>: Pane, přijel
Damon z Havru.</p>

<p class="mlpprimarec"><span class="mlpznaktucne11b">ALQUIST</span>: Ať čeká. <span class="mlpznakkurziva11b">(Obrátí se prudce.)</span> Copak jsem vám neřekl,
abyste hledali lidi? Najděte mně lidi! Najděte mně muže a ženy! Jděte hledat!</p>

<p class="mlpprimarec"><span class="mlpznaktucne11b">SLUHA</span>: Pane, říkají, že
hledali všude. Všude poslali výpravy a lodě.</p>

<p class="mlpprimarec"><span class="mlpznaktucne11b">ALQUIST</span>: Nu a co?</p>

<p class="mlpprimarec"><span class="mlpznaktucne11b">SLUHA</span>: Není už jediného
člověka.</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(vstane)</span>: Ani jediného? Cože, ani jediného? – Přiveď
sem výbor!</p>

<p class="mlpscenickepoznamky">(Sluha odejde.)</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(sám)</span>: Ani jediného? Copak jste nikoho nenechali
žít? <span class="mlpznakkurziva11b">(Dupá.)</span> Táhněte, Roboti! Zas mně
budete skuhrat! Zas budete prosit, abych vám našel tajemství továrny! Jakže,
teď vám je člověk dobrý, teď vám má pomoci? – Ach, pomoci! Domine, Fabry,
Heleno, vždyť vidíte, že dělám, co mohu! Není-li lidí, ať jsou aspoň Roboti,
aspoň stín člověka, aspoň jeho dílo, aspoň jeho podobenství! – Ó jaké
bláznovství je chemie!</p>

<p class="mlpscenickepoznamky">(Vejde výbor pěti Robotů.)</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(usedne)</span>: Co chtějí Roboti.</p>

<p class="mlpprimarec"><span class="mlpznaktucne11b">RADIUS</span>: Pane, stroje
nemohou pracovat. Nemůžeme rozmnožovat Roboty.</p>

<p class="mlpprimarec"><span class="mlpznaktucne11b">ALQUIST</span>: Zavolejte
lidi.</p>

<p class="mlpprimarec"><span class="mlpznaktucne11b">RADIUS</span>: Není lidí.</p>

<p class="mlpprimarec"><span class="mlpznaktucne11b">ALQUIST</span>: Jen lidé mohou
rozmnožovat život. Nezdržujte mne.</p>

<p class="mlpprimarec"><span class="mlpznaktucne11b">1. ROBOT</span>: Pane, měj
slitování. Padá na nás hrůza. Všechno napravíme, co jsme učinili.</p>

<p class="mlpprimarec"><span class="mlpznaktucne11b">2. ROBOT</span>: Znásobili
jsme práci. Není už kam dát, co jsme vyrobili.</p>

<p class="mlpprimarec"><span class="mlpznaktucne11b">ALQUIST</span>: Pro koho?</p>

<p class="mlpprimarec"><span class="mlpznaktucne11b">2. ROBOT</span>: Pro příští
pokolení.</p>

<p class="mlpprimarec"><span class="mlpznaktucne11b">RADIUS</span>: Jen Roboty
nemůžeme vyrábět. Stroje vydávají jenom krvavé kusy masa. Kůže nelne k masu a maso
ke kostem. Beztvaré chuchvalce prší ze strojů.</p>

<p class="mlpprimarec"><span class="mlpznaktucne11b">2. ROBOT</span>: Lidem bylo
známo tajemství života. Pověz nám jejich tajemství.</p>

<p class="mlpprimarec"><span class="mlpznaktucne11b">3. ROBOT</span>: Nepovíš-li,
zahyneme.</p>

<p class="mlpprimarec"><span class="mlpznaktucne11b">2. ROBOT</span>: Nepovíš-li,
zahyneš. Máme uloženo zabít tě.</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(vstane)</span>: Zabte! Nu tak tedy zabte mne!</p>

<p class="mlpprimarec"><span class="mlpznaktucne11b">2. ROBOT</span>: Je ti
nařízeno –</p>

<p class="mlpprimarec"><span class="mlpznaktucne11b">ALQUIST</span>: Mně? Mně někdo
nařizuje?</p>

<p class="mlpprimarec"><span class="mlpznaktucne11b">2. ROBOT</span>: Vláda Robotů.</p>

<p class="mlpprimarec"><span class="mlpznaktucne11b">ALQUIST</span>: Kdo je to?</p>

<p class="mlpprimarec"><span class="mlpznaktucne11b">4. ROBOT</span>: Já, Damon.</p>

<p class="mlpprimarec"><span class="mlpznaktucne11b">ALQUIST</span>: Co tu chceš?
Jdi! <span class="mlpznakkurziva11b">(Usedne k psacímu stolu.)</span></p>

<p class="mlpprimarec"><span class="mlpznaktucne11b">DAMON</span>: Vláda Robotů
světa chce s tebou vyjednávat.</p>

<p class="mlpprimarec"><span class="mlpznaktucne11b">ALQUIST</span>: Nezdržuj,
Robote! <span class="mlpznakkurziva11b">(Položí hlavu do dlaní.)</span></p>

<p class="mlpprimarec"><span class="mlpznaktucne11b">DAMON</span>: Ústřední výbor
rozkazuje, abys vydal Rossumův předpis.</p>

<p class="mlpscenickepoznamky">(Alquist mlčí.)</p>

<p class="mlpprimarec"><span class="mlpznaktucne11b">DAMON</span>: Žádej cenu. Dáme
ti všechno.</p>

<p class="mlpprimarec"><span class="mlpznaktucne11b">1. ROBOT</span>: Pane, pověz, jak
udržet život.</p>

<p class="mlpprimarec"><span class="mlpznaktucne11b">ALQUIST</span>: Řekl jsem – řekl
jsem, že máte nalézt lidi. Jen lidé mohou plodit. Obnovit život. Vrátit
všechno, co bylo. Roboti, prosím vás proboha, hledejte je!</p>

<p class="mlpprimarec"><span class="mlpznaktucne11b">3. ROBOT</span>: Všechno jsme
prohledali, pane. Není lidí.</p>

<p class="mlpprimarec"><span class="mlpznaktucne11b">ALQUIST</span>: Ó – ó – ó,
proč jste je zahubili!</p>

<p class="mlpprimarec"><span class="mlpznaktucne11b">1. ROBOT</span>: Chtěli jsme
být jako lidé. Chtěli jsme se stát lidmi.</p>

<p class="mlpprimarec"><span class="mlpznaktucne11b">RADIUS</span>: Chtěli jsme
žít. Jsme schopnější. Naučili jsme se všemu. Dovedeme všechno.</p>

<p class="mlpprimarec"><span class="mlpznaktucne11b">ROBOT</span>: Dali jste nám
zbraně. Museli jsme se stát pány.</p>

<p class="mlpprimarec"><span class="mlpznaktucne11b">3. ROBOT</span>: Pane, poznali
jsme chyby lidí.</p>

<p class="mlpprimarec"><span class="mlpznaktucne11b">DAMON</span>: Musíte zabíjet a
panovat, chcete-li být jako lidé. Čtěte dějiny! Čtěte lidské knihy! Musíte
panovat a vraždit, chcete-li být lidmi!</p>

<p class="mlpprimarec"><span class="mlpznaktucne11b">ALQUIST</span>: Ach Domine,
nic není člověku cizejšího než jeho obraz.</p>

<p class="mlpprimarec"><span class="mlpznaktucne11b">3. ROBOT</span>: Vyhyneme,
nedáš-li nám rozmnožiti se.</p>

<p class="mlpprimarec"><span class="mlpznaktucne11b">ALQUIST</span>: Oh jen
pojděte! Jakže, věci, jakže, otroci, vy byste se chtěli ještě rozmnožovat?
Chcete-li žít, plemeňte se jako zvířata!</p>

<p class="mlpprimarec"><span class="mlpznaktucne11b">2. ROBOT</span>: Lidé nám
nedali plemeniti se.</p>

<p class="mlpprimarec"><span class="mlpznaktucne11b">3. ROBOT</span>: Nauč nás
dělat Roboty.</p>

<p class="mlpprimarec"><span class="mlpznaktucne11b">DAMON</span>: Budeme rodit
strojem. Postavíme tisíc parních matek. Vychrlíme z nich řeku života. Samý
život! Samé Roboty! Samé Roboty!</p>

<p class="mlpprimarec"><span class="mlpznaktucne11b">ALQUIST</span>: Roboti nejsou
život. Roboti jsou stroje.</p>

<p class="mlpprimarec"><span class="mlpznaktucne11b">1. ROBOT</span>: Byli jsme
stroje, pane; ale z hrůzy a bolesti stali jsme se –</p>

<p class="mlpprimarec"><span class="mlpznaktucne11b">ALQUIST</span>: Čím?</p>

<p class="mlpprimarec"><span class="mlpznaktucne11b">1. ROBOT</span>: – stali jsme
se dušemi.</p>

<p class="mlpprimarec"><span class="mlpznaktucne11b">3. ROBOT</span>: Něco s námi
zápasí. Jsou okamžiky, kdy do nás něco vstupuje. Přicházejí na nás myšlenky,
které nejsou z nás.</p>

<p class="mlpprimarec"><span class="mlpznaktucne11b">2. ROBOT</span>: Slyšte, ó
slyšte, lidé jsou naši otcové! Ten hlas, který volá, že chcete žít; ten hlas,
který naříká; ten hlas, který myslí; ten hlas, který mluví o věčnosti, to je
jejich hlas! Jsme jejich synové!</p>

<p class="mlpprimarec"><span class="mlpznaktucne11b">3. ROBOT</span>: Vydej nám
odkaz lidí.</p>

<p class="mlpprimarec"><span class="mlpznaktucne11b">ALQUIST</span>: Není žádného.</p>

<p class="mlpprimarec"><span class="mlpznaktucne11b">DAMON</span>: Pověz tajemství
života.</p>

<p class="mlpprimarec"><span class="mlpznaktucne11b">ALQUIST</span>: Je ztraceno.</p>

<p class="mlpprimarec"><span class="mlpznaktucne11b">RADIUS</span>: Tys je znal.</p>

<p class="mlpprimarec"><span class="mlpznaktucne11b">ALQUIST</span>: Neznal.</p>

<p class="mlpprimarec"><span class="mlpznaktucne11b">RADIUS</span>: Bylo napsáno.</p>

<p class="mlpprimarec"><span class="mlpznaktucne11b">ALQUIST</span>: Je ztraceno.
Je spáleno. Jsem poslední člověk, Roboti, a neznám, co znali jiní. Vy jste je
zabili!</p>

<p class="mlpprimarec"><span class="mlpznaktucne11b">RADIUS</span>: Tebe jsme
nechali žít.</p>

<p class="mlpprimarec"><span class="mlpznaktucne11b">ALQUIST</span>: Ano, žít!
Ukrutníci, mne jste nechali žít! Miloval jsem lidi, a vás, Roboti, jsem nikdy
nemiloval. Vidíte tyhle oči? Nepřestávají plakat; jedno oplakává lidi, a druhé
vás, Roboti.</p>

<p class="mlpprimarec"><span class="mlpznaktucne11b">RADIUS</span>: Dělej pokusy.
Hledej předpis života.</p>

<p class="mlpprimarec"><span class="mlpznaktucne11b">ALQUIST</span>: Nemám co
hledat. Roboti, ze zkumavek život nevyjde.</p>

<p class="mlpprimarec"><span class="mlpznaktucne11b">DAMON</span>: Dělej pokusy na
živých Robotech. Najdi, jak se dělají!</p>

<p class="mlpprimarec"><span class="mlpznaktucne11b">ALQUIST</span>: Živá těla?
Cože, já je mám zabíjet? Já, který jsem nikdy – Nemluv, Robote! Říkám ti přece,
že jsem příliš stár! Vidíš, vidíš, jak se mi třesou prsty? Neudržím skalpel.
Vidíš, jak mi slzí oči? Neviděl bych na vlastní ruce. Ne, ne, já nemohu!</p>

<p class="mlpprimarec"><span class="mlpznaktucne11b">3. ROBOT</span>: Život zahyne.</p>

<p class="mlpprimarec"><span class="mlpznaktucne11b">ALQUIST</span>: Přestaň
proboha s tím šílenstvím! Spíš nám lidé podají život z onoho světa; snad k nám
napřahují ruce plné života. Ach bylo v nich tolik vůle žít! Hleď, snad se ještě
vrátí; jsou tak blízko nás, obléhají nás či co; chtějí se k nám prokopat jako v
šachtě. Ach copak neslyším pořád hlasy, které jsem miloval?</p>

<p class="mlpprimarec"><span class="mlpznaktucne11b">DAMON</span>: Vezmi živá těla!</p>

<p class="mlpprimarec"><span class="mlpznaktucne11b">ALQUIST</span>: Slituj se,
Robote, a nenaléhej! Vidíš přece, že nevím už, co dělám!</p>

<p class="mlpprimarec"><span class="mlpznaktucne11b">DAMON</span>: Živá těla!</p>

<p class="mlpprimarec"><span class="mlpznaktucne11b">ALQUIST</span>: Cože, ty to
tedy chceš? – Do pitevny s tebou! Tady, tady, ale rychle! – Jak, ty couváš?
Přece jen se bojíš smrti?</p>

<p class="mlpprimarec"><span class="mlpznaktucne11b">DAMON</span>: Já – proč právě
já?</p>

<p class="mlpprimarec"><span class="mlpznaktucne11b">ALQUIST</span>: Ty tedy
nechceš?</p>

<p class="mlpprimarec"><span class="mlpznaktucne11b">DAMON</span>: Půjdu. <span class="mlpznakkurziva11b">(Jde vpravo.)</span></p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(k ostatním)</span>: Svléknout ho! Položit na stůl!
Rychle! A pevně držet!</p>

<p class="mlpscenickepoznamky">(Všichni vpravo.)</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(umývá si ruce a pláče)</span>: Bože, dej mi sílu! Dej
mi sílu! Bože, aby to nebylo nadarmo! <span class="mlpznakkurziva11b">(Obléká
bílý plášť.)</span></p>

<p class="mlpprimarec"><span class="mlpznaktucne11b">HLAS VPRAVO</span>: Hotovo!</p>

<p class="mlpprimarec"><span class="mlpznaktucne11b">ALQUIST</span>: Hned, hned
proboha! <span class="mlpznakkurziva11b">(Vezme se stolu několik lahviček s reagenty.)</span>
Kterou vzít? <span class="mlpznakkurziva11b">(Ťuká lahvičkami do sebe.)</span>
Kterou z vás vyzkoušet?</p>

<p class="mlpprimarec"><span class="mlpznaktucne11b">HLAS VPRAVO</span>: Začít!</p>

<p class="mlpprimarec"><span class="mlpznaktucne11b">ALQUIST</span>: Ano, ano,
začít nebo ukončit. Bože, dej mi sílu! <span class="mlpznakkurziva11b">(Odejde
vpravo, nechávaje dveře pootevřeny.)</span></p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">HLAS ALQUISTŮV</span>: Držte
ho pevně!</p>

<p class="mlpprimarec"><span class="mlpznaktucne11b">HLAS DAMONŮV</span>: Řež!</p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">HLAS ALQUISTŮV</span>: Vidíš
ten nůž? Chceš ještě, abych řezal? Ty nechceš, viď?</p>

<p class="mlpprimarec"><span class="mlpznaktucne11b">HLAS DAMONŮV</span>: Začni!</p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">KŘIK DAMONŮV</span>: Aááá!</p>

<p class="mlpprimarec"><span class="mlpznaktucne11b">HLAS ALQUISTŮV</span>: Držte!
držte!</p>

<p class="mlpprimarec"><span class="mlpznaktucne11b">KŘIK DAMONŮV</span>: Aááá!</p>

<p class="mlpprimarec"><span class="mlpznaktucne11b">HLAS ALQUISTŮV</span>: Nemohu!</p>

<p class="mlpprimarec"><span class="mlpznaktucne11b">KŘIK DAMONŮV</span>: Řež! Řež
rychle!</p>

<p class="mlpscenickepoznamky">(Roboti Primus a Helena vběhnou středem.)</p>

<p class="mlpprimarec"><span class="mlpznaktucne11b">HELENA</span>: Prime, Prime,
co se děje? Kdo to křičí?</p>

<p class="mlpprimarec"><span class="mlpznaktucne11b">PRIMUS</span> (<span class="mlpznakkurziva11b">nahlíží do pitevny</span>): Pán řeže Damona. Pojď se
honem podívat, Heleno!</p>

<p class="mlpprimarec"><span class="mlpznaktucne11b">HELENA</span>: Ne ne ne! <span class="mlpznakkurziva11b">(Zakrývá si oči.)</span> Je to hrrozné?</p>

<p class="mlpprimarec"><span class="mlpznaktucne11b">KŘIK DAMONŮV</span>: Řež!</p>

<p class="mlpprimarec"><span class="mlpznaktucne11b">HELENA</span>: Prime, Prime,
pojď odtud! Nemohu to slyšet! Oh Prime, mně je špatně!</p>

<p class="mlpprimarec"><span class="mlpznaktucne11b">PRIMUS</span> <span class="mlpznakkurziva11b">(běží k ní)</span>: Jsi docela bílá!</p>

<p class="mlpprimarec"><span class="mlpznaktucne11b">HELENA</span>: Já padnu! Co že
je tam tak ticho?</p>

<p class="mlpprimarec"><span class="mlpznaktucne11b">KŘIK DAMONŮV</span>: Aa – ó!</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(se vyřítí zprava, odhazuje zkrvavený plášť)</span>:
Nemohu! Nemohu! Bože ta hrůza!</p>

<p class="mlpprimarec"><span class="mlpznaktucne11b">RADIUS</span> <span class="mlpznakkurziva11b">(ve dveřích pitevny)</span>: Řež, pane; ještě je živ!</p>

<p class="mlpprimarec"><span class="mlpznaktucne11b">KŘIK DAMONŮV</span>: Řezat!
Řezat!</p>

<p class="mlpprimarec"><span class="mlpznaktucne11b">ALQUIST</span>: Odneste ho
rychle! Nechci to slyšet!</p>

<p class="mlpprimarec"><span class="mlpznaktucne11b">RADIUS</span>: Roboti snesou
víc než ty. <span class="mlpznakkurziva11b">(Odejde.)</span></p>

<p class="mlpprimarec"><span class="mlpznaktucne11b">ALQUIST</span>: Kdo je tu?
Pryč, pryč! Chci být sám! Jak se jmenuješ?</p>

<p class="mlpprimarec"><span class="mlpznaktucne11b">PRIMUS</span>: Robot Primus.</p>

<p class="mlpprimarec"><span class="mlpznaktucne11b">ALQUIST</span>: Prime, nikoho
sem nevpouštět! Chci spát, slyšíš? Jdi, jdi, ukliď pitevnu, děvče! Co je to? (<span class="mlpznakkurziva11b">Dívá se na své ruce.</span>) Rychle vodu! Nejčistší
vodu!</p>

<p class="mlpscenickepoznamky">(Helena odběhne.)</p>

<p class="mlpprimarec"><span class="mlpznaktucne11b">ALQUIST</span>: Ó krev! Jak
jste mohly, ruce – ruce, které jste milovaly dobrou práci, jak jste to mohly
udělat? Mé ruce! Mé ruce! – Ó bože, kdo je tu?</p>

<p class="mlpprimarec"><span class="mlpznaktucne11b">PRIMUS</span>: Robot Primus.</p>

<p class="mlpprimarec"><span class="mlpznaktucne11b">ALQUIST</span>: Odnes ten
plášť, nechci jej vidět!</p>

<p class="mlpscenickepoznamky">(Primus odnese plášť.)</p>

<p class="mlpprimarec"><span class="mlpznaktucne11b">ALQUIST</span>: Krvavé pařáty,
kdybyste ode mne odletěly! Všš, pryč! Pryč, ruce! Zabily jste –</p>

<p class="mlpscenickepoznamky">(Zprava se potácí Damon zahalen ve zkrvaveném
prostěradle.)</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(couvá)</span>: Co tu chceš? Co tu chceš?</p>

<p class="mlpprimarec"><span class="mlpznaktucne11b">DAMON</span>: Ži-žiju! Je-je-je
lépe žít!</p>

<p class="mlpscenickepoznamky">(1. a 2. Robot vyběhnou za ním.)</p>

<p class="mlpprimarec"><span class="mlpznaktucne11b">ALQUIST</span>: Odneste ho!
Odneste! Odneste rychle!</p>

<p class="mlpprimarec"><span class="mlpznaktucne11b">DAMON</span> <span class="mlpznakkurziva11b">(odváděn vpravo)</span>: Život! Já – chci – žít! Je – lépe
–</p>

<p class="mlpscenickepoznamky">(Helena přináší džbán vody.)</p>

<p class="mlpprimarec"><span class="mlpznaktucne11b">ALQUIST</span>: – žít? – Co
chceš, děvče? Aha, to jsi ty. Nalej mi vody, nalej! <span class="mlpznakkurziva11b">(Umývá si ruce.)</span> Ach čistá chladící vodo!
Studený potůčku, jak děláš dobře! Ach, mé ruce, mé ruce! Budu si vás do smrti
ošklivět? – Jen nalej víc! Víc vody, ještě víc! Jak se jmenuješ?</p>

<p class="mlpprimarec"><span class="mlpznaktucne11b">HELENA</span>: Robotka Helena.</p>

<p class="mlpprimarec"><span class="mlpznaktucne11b">ALQUIST</span>: Helena? Proč
Helena? Kdo ti tak dal říkat?</p>

<p class="mlpprimarec"><span class="mlpznaktucne11b">HELENA</span>: Paní Dominová.</p>

<p class="mlpprimarec"><span class="mlpznaktucne11b">ALQUIST</span>: Ukaž se!
Helena! Helena se jmenuješ? – Nebudu ti tak říkat. Jdi, odnes tu vodu.</p>

<p class="mlpscenickepoznamky">(Helena odchází s kbelíkem.)</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(sám)</span>: Nadarmo, nadarmo! Nic, zase nic jsi
nepoznal! Což věčně budeš tápat, žáčku přírody? – Bože, bože, bože, jak se
třáslo to tělo! <span class="mlpznakkurziva11b">(Otevře okno.)</span> Svítá. Zas
nový den, a nepostoupils o píď – Dost, ani o krok dál! Nehledej! Všechno je
marno, marno, marno! Proč ještě svítá! Ó–ó–ó, co chce nový den na hřbitově
života? Zastav se, světlo! Nevycházej už! – – Ach jak je ticho, jak je ticho!
Proč jste umlkly, milované hlasy? Kdybych – aspoň – kdybych jen usnul! <span class="mlpznakkurziva11b">(Zhasí světla, ulehne na pohovku a přetáhne přes sebe
černý plášť.)</span> Jak se třáslo to tělo! Ó–ó–ó, konec života!</p>

<p class="mlpscenickepoznamky">(Pauza.)</p>

<p class="mlpscenickepoznamky">(Zprava vklouzne Robotka Helena.)</p>

<p class="mlpprimarec"><span class="mlpznaktucne11b">HELENA</span>: Prime! Pojď sem
honem!</p>

<p class="mlpprimarec"><span class="mlpznaktucne11b">PRIMUS</span> <span class="mlpznakkurziva11b">(vejde)</span>: Co chceš?</p>

<p class="mlpprimarec"><span class="mlpznaktucne11b">HELENA</span>: Podívej se, co
tu má trubiček! Co s tím dělá?</p>

<p class="mlpprimarec"><span class="mlpznaktucne11b">PRIMUS</span>: Pokusy. Nesahej
na to.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(dívá se do mikroskopu)</span>: Koukni jen, co tu je
vidět!</p>

<p class="mlpprimarec"><span class="mlpznaktucne11b">PRIMUS</span>: To je
mikroskop. Ukaž!</p>

<p class="mlpprimarec"><span class="mlpznaktucne11b">HELENA</span>: Nesahej na mne!
<span class="mlpznakkurziva11b">(Porazí zkumavku.)</span> Ach, teď jsem to
vylila!</p>

<p class="mlpprimarec"><span class="mlpznaktucne11b">PRIMUS</span>: Cos to udělala!</p>

<p class="mlpprimarec"><span class="mlpznaktucne11b">HELENA</span>: To se utře.</p>

<p class="mlpprimarec"><span class="mlpznaktucne11b">PRIMUS</span>: Zkazila jsi mu
pokusy!</p>

<p class="mlpprimarec"><span class="mlpznaktucne11b">HELENA</span>: Jdi, to je
jedno. Ale to je tvá vina. Neměls ke mně chodit.</p>

<p class="mlpprimarec"><span class="mlpznaktucne11b">PRIMUS</span>: Nemuselas mne
volat.</p>

<p class="mlpprimarec"><span class="mlpznaktucne11b">HELENA</span>: Nemusels chodit,
když jsem tě volala. Jen se podívej, Prime, co tady má pán napsáno!</p>

<p class="mlpprimarec"><span class="mlpznaktucne11b">PRIMUS</span>: Na to se nesmíš
dívat, Heleno. To je tajemství.</p>

<p class="mlpprimarec"><span class="mlpznaktucne11b">HELENA</span>: Jaké tajemství?</p>

<p class="mlpprimarec"><span class="mlpznaktucne11b">PRIMUS</span>: Tajemství
života.</p>

<p class="mlpprimarec"><span class="mlpznaktucne11b">HELENA</span>: To je hrrozně
zajímavé. Samé číslice. Co to je?</p>

<p class="mlpprimarec"><span class="mlpznaktucne11b">PRIMUS</span>: To jsou vzorce.</p>

<p class="mlpprimarec"><span class="mlpznaktucne11b">HELENA</span>: Nerozumím. <span class="mlpznakkurziva11b">(Jde k oknu.)</span> Ne, Prime, podívej se!</p>

<p class="mlpprimarec"><span class="mlpznaktucne11b">PRIMUS</span>: Co?</p>

<p class="mlpprimarec"><span class="mlpznaktucne11b">HELENA</span>: Slunce vychází!</p>

<p class="mlpprimarec"><span class="mlpznaktucne11b">PRIMUS</span>: Počkej, já hned
– <span class="mlpznakkurziva11b">(Prohlíží knihu.)</span> Heleno, tohle je ta
největší věc na světě.</p>

<p class="mlpprimarec"><span class="mlpznaktucne11b">HELENA</span>: Tak pojď sem!</p>

<p class="mlpprimarec"><span class="mlpznaktucne11b">PRIMUS</span>: Hned, hned –</p>

<p class="mlpprimarec"><span class="mlpznaktucne11b">HELENA</span>: Ale Prime, nech
toho protivného tajemství života! Co ti je po nějakém tajemství? Pojď se
podívat, honem!</p>

<p class="mlpprimarec"><span class="mlpznaktucne11b">PRIMUS</span> <span class="mlpznakkurziva11b">(jde za ní k oknu)</span>: Co chceš?</p>

<p class="mlpprimarec"><span class="mlpznaktucne11b">HELENA</span>: Slyšíš? Ptáci
zpívají. Ach Prime, já bych chtěla být ptákem!</p>

<p class="mlpprimarec"><span class="mlpznaktucne11b">PRIMUS</span>: Čím?</p>

<p class="mlpprimarec"><span class="mlpznaktucne11b"><span class="calibre13">HELENA</span></span><span class="calibre13">: Já nevím,
Prime. Mně je tak divně, já nevím, co to je: jsem jako pošetilá, ztratila jsem
hlavu, bolí mě tělo, srdce, všechno bolí – A co se ti mně stalo, ach to ti
neřeknu! Prime, já musím myslím umřít!</span></p>

<p class="mlpprimarec"><span class="mlpznaktucne11b">PRIMUS</span>: Není ti někdy,
řekni, Heleno, jako by bylo lépe umřít? Víš, snad jenom spíme. Včera ve spaní
jsem zas mluvil s tebou.</p>

<p class="mlpprimarec"><span class="mlpznaktucne11b">HELENA</span>: Ve spaní?</p>

<p class="mlpprimarec"><span class="mlpznaktucne11b">PRIMUS</span>: Ve spaní.
Mluvili jsme nějakým cizím nebo novým jazykem, protože si ani slovo nepamatuju.</p>

<p class="mlpprimarec"><span class="mlpznaktucne11b">HELENA</span>: O čem?</p>

<p class="mlpprimarec"><span class="mlpznaktucne11b">PRIMUS</span>: To nikdo neví.
Já sám jsem tomu nerozuměl, a přece vím, že jsem nikdy nemluvil nic
krásnějšího. Jak to bylo a kde, nevím. Když jsem se tě dotkl, mohl jsem umřít.
I místo bylo jiné než všechno, co kdo na světě viděl.</p>

<p class="mlpprimarec"><span class="mlpznaktucne11b"><span class="calibre13">HELENA</span></span><span class="calibre13">: Já jsem ti
našla místo, Prime, to se podivíš. Bydleli tam lidé, ale teď to zarostlo a jakživ
tam nikdo nepřijde. Jakživ nikdo jenom já.</span></p>

<p class="mlpprimarec"><span class="mlpznaktucne11b">PRIMUS</span>: Co tam je?</p>

<p class="mlpprimarec"><span class="mlpznaktucne11b">HELENA</span>: Nic, domek a zahrada.
A dva psi. Kdybys viděl, jak mně lížou ruce, a jejich štěňata, ach Prime, nic
snad není krásnějšího! Vezmeš je na klín a chováš, a pak už nemyslíš na nic a nestaráš
se o nic, až slunce zapadne; když potom vstaneš, je ti, jako bys udělal stokrát
víc než mnoho práce. Ne, jistě, já nejsem k ničemu; každý říká, že nejsem k žádné
práci. Já nevím, jaká jsem.</p>

<p class="mlpprimarec"><span class="mlpznaktucne11b">PRIMUS</span>: Jsi krásná.</p>

<p class="mlpprimarec"><span class="mlpznaktucne11b">HELENA</span>: Já? Jdi, Prime,
co jsi to řekl?</p>

<p class="mlpprimarec"><span class="mlpznaktucne11b">PRIMUS</span>: Věř mně,
Heleno, já jsem silnější než všichni Roboti.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(před zrcadlem)</span>: Já že jsem krásná? Ach ty
hrrozné vlasy, kdybych si do nich mohla něco dát! Víš, tam v zahradě si vždycky
dám do vlasů květiny, ale není tam ani zrcadlo, ani nikdo – <span class="mlpznakkurziva11b">(Nakloní se k zrcadlu.)</span> Ty že jsi krásná? Proč
krásná? Jsou krásné vlasy, které tě jenom tíží? Jsou krásné oči, které zavíráš?
Jsou krásné rty, do kterých se jen koušeš, aby to bolelo? Co je to, nač je to,
být krásná? – <span class="mlpznakkurziva11b">(Uvidí v zrcadle Prima.) </span>Prime,
to jsi ty? Pojď sem, ať jsme tam vedle sebe! Hleď, ty máš jinou hlavu nežli já,
jiná ramena, jiná ústa – Ach Prime, proč se mi vyhýbáš? Proč musím za tebou
běhat celý den? A pak ještě říkáš, že jsem krásná!</p>

<p class="mlpprimarec"><span class="mlpznaktucne11b">PRIMUS</span>: Ty utíkáš přede
mnou, Heleno.</p>

<p class="mlpprimarec"><span class="mlpznaktucne11b">HELENA</span>: Jak jsi se
učesal? Ukaž! <span class="mlpznakkurziva11b">(Vjede mu oběma rukama do vlasů.)</span>
Sss, Prime, nic není na hmat jako ty! Počkej, musíš být krásný! <span class="mlpznakkurziva11b">(Vezme s umyvadla hřeben a češe Primovi vlasy do čela.)</span></p>

<p class="mlpprimarec"><span class="mlpznaktucne11b">PRIMUS</span>: Není ti někdy,
Heleno, že najednou ti tluče srdce: Teď, teď se musí něco stát –</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(dá se do smíchu)</span>: Podívej se na sebe!</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(vstává)</span>: Co – cože, smích? Lidé? Kdo se vrátil?</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(pustí hřeben)</span>: Co by se s námi, Prime, mohlo
stát!</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(motá se k nim)</span>: Lidé? Vy – vy – vy jste lidé?</p>

<p class="mlpscenickepoznamky">(Helena vykřikne a odvrátí se.)</p>

<p class="mlpprimarec"><span class="mlpznaktucne11b">ALQUIST</span>: Vy jste
snoubenci? Lidé? Odkud se vracíte? <span class="mlpznakkurziva11b">(Hmatá na
Prima.)</span> Kdo jste?</p>

<p class="mlpprimarec"><span class="mlpznaktucne11b">PRIMUS</span>: Robot Primus.</p>

<p class="mlpprimarec"><span class="mlpznaktucne11b">ALQUIST</span>: Jak? Ukaž se,
děvče! Kdo jsi?</p>

<p class="mlpprimarec"><span class="mlpznaktucne11b">PRIMUS</span>: Robotka Helena.</p>

<p class="mlpprimarec"><span class="mlpznaktucne11b">ALQUIST</span>: Robotka? Obrať
se! Co, ty se stydíš? <span class="mlpznakkurziva11b">(Bere ji za rameno.)</span>
Ukaž se mi, Robotko!</p>

<p class="mlpprimarec"><span class="mlpznaktucne11b">PRIMUS</span>: Jářku pane,
nechat ji!</p>

<p class="mlpprimarec"><span class="mlpznaktucne11b">ALQUIST</span>: Jakže, ty ji
chráníš? – Jdi ven, děvče!</p>

<p class="mlpscenickepoznamky">(Helena vyběhne.)</p>

<p class="mlpprimarec"><span class="mlpznaktucne11b">PRIMUS</span>: Nevěděli jsme,
pane, že tu spíš.</p>

<p class="mlpprimarec"><span class="mlpznaktucne11b">ALQUIST</span>: Kdy byla
udělána?</p>

<p class="mlpprimarec"><span class="mlpznaktucne11b">PRIMUS</span>: Přede dvěma
roky.</p>

<p class="mlpprimarec"><span class="mlpznaktucne11b">ALQUIST</span>: Od doktora
Galla?</p>

<p class="mlpprimarec"><span class="mlpznaktucne11b">PRIMUS</span>: Jako já.</p>

<p class="mlpprimarec"><span class="mlpznaktucne11b">ALQUIST</span>: Tak tedy, milý
Prime, já – – – já musím dělat nějaké pokusy na Gallových Robotech. Záleží na
tom všechno další, rozumíš?</p>

<p class="mlpprimarec"><span class="mlpznaktucne11b">PRIMUS</span>: Ano.</p>

<p class="mlpprimarec"><span class="mlpznaktucne11b">ALQUIST</span>: Dobrá, doveď
to děvče do pitevny. Budu ji pitvat.</p>

<p class="mlpprimarec"><span class="mlpznaktucne11b">PRIMUS</span>: Helenu?</p>

<p class="mlpprimarec"><span class="mlpznaktucne11b">ALQUIST</span>: Nu ovšem,
říkám ti. Jdi, připrav všechno. – Nu tak, bude to? Mám zavolat jiné, aby ji
přivedli?</p>

<p class="mlpprimarec"><span class="mlpznaktucne11b">PRIMUS</span> <span class="mlpznakkurziva11b">(uchopí těžkou třecí paličku)</span>: Hneš-li se,
rozbiju ti hlavu!</p>

<p class="mlpprimarec"><span class="mlpznaktucne11b">ALQUIST</span>: Tak tedy
rozbij! Jen rozbij! Co budou pak dělat Roboti?</p>

<p class="mlpprimarec"><span class="mlpznaktucne11b">PRIMUS</span> <span class="mlpznakkurziva11b">(vrhne se na kolena)</span>: Pane, vezmi si mne! Jsem
stejně udělán jako ona, ze stejné látky, stejného dne! Vezmi si můj život,
pane! <span class="mlpznakkurziva11b">(Rozhaluje kazajku.)</span> Řež tady, tady!</p>

<p class="mlpprimarec"><span class="mlpznaktucne11b">ALQUIST</span>: Jdi, já chci
pitvat Helenu. Dělej honem.</p>

<p class="mlpprimarec"><span class="mlpznaktucne11b">PRIMUS</span>: Vezmi si mne
místo ní; řež do těchhle prsou, ani nevykřiknu, ani nevzdychnu! Vezmi stokrát
můj život –</p>

<p class="mlpprimarec"><span class="mlpznaktucne11b">ALQUIST</span>: Pomalu, hochu.
Ne tak marnotratně. Copak ty nechceš žít?</p>

<p class="mlpprimarec"><span class="mlpznaktucne11b">PRIMUS</span>: Bez ní ne. Bez
ní nechci, pane. Nesmíš zabít Helenu! Co ti to udělá, vzít mně život?</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(dotýká se něžně jeho hlavy)</span>: Hm, já nevím – Poslyš,
chlapíku, rozmysli si to. Je těžko umírat. A je, vidíš, je lépe žít.</p>

<p class="mlpprimarec"><span class="mlpznaktucne11b">PRIMUS</span> <span class="mlpznakkurziva11b">(vstává)</span>: Neboj se, pane, a řež. Jsem silnější
než ona.</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(zazvoní)</span>: Ach Prime, jak je dávno, co jsem byl
mladým člověkem! Neboj se, Heleně se nic nestane.</p>

<p class="mlpprimarec"><span class="mlpznaktucne11b">PRIMUS</span> <span class="mlpznakkurziva11b">(rozepíná kazajku)</span>: Jdu, pane.</p>

<p class="mlpprimarec"><span class="mlpznaktucne11b">ALQUIST</span>: Počkej.</p>

<p class="mlpscenickepoznamky">(Vejde Helena.)</p>

<p class="mlpprimarec"><span class="mlpznaktucne11b">ALQUIST</span>: Pojď sem,
děvče, ukaž se mi! Ty tedy jsi Helena? (<span class="mlpznakkurziva11b">Hladí ji
po vlasech.</span>) Neboj se, necouvej. Pamatuješ se na paní Dominovou? Ach
Heleno, jaké ta měla vlasy! Ne, ne, ty se na mne nechceš podívat. Tak co,
děvče, je pitevna uklizena?</p>

<p class="mlpprimarec"><span class="mlpznaktucne11b">HELENA</span>: Ano, pane.</p>

<p class="mlpprimarec"><span class="mlpznaktucne11b">ALQUIST</span>: Dobře, pomůžeš
mi, viď? Budu pitvat Prima.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vykřikne)</span>: Prima?</p>

<p class="mlpprimarec"><span class="mlpznaktucne11b">ALQUIST</span>: Nu ano, ano,
musí to být, víš? Chtěl jsem – vlastně – ano, chtěl jsem pitvat tebe, ale
Primus se nabídl za tebe.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(zakryje si tváře)</span>: Primus?</p>

<p class="mlpprimarec"><span class="mlpznaktucne11b">ALQUIST</span>: Ale ovšem, co
na tom? Ach dítě, ty umíš plakat? Řekni, co záleží na nějakém Primovi?</p>

<p class="mlpprimarec"><span class="mlpznaktucne11b">PRIMUS</span>: Netrap ji,
pane!</p>

<p class="mlpprimarec"><span class="mlpznaktucne11b">ALQUIST</span>: Ticho, Prime,
ticho! – K čemu ty slzičky? Nu bože, nebude Prima. Zapomeneš na něj do týdne.
Jdi, buď ráda, že žiješ.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(tiše)</span>: Já půjdu.</p>

<p class="mlpprimarec"><span class="mlpznaktucne11b">ALQUIST</span>: Kam?</p>

<p class="mlpprimarec"><span class="mlpznaktucne11b">HELENA</span>: Abys mne
pitval.</p>

<p class="mlpprimarec"><span class="mlpznaktucne11b">ALQUIST</span>: Tebe? Jsi
krásná, Heleno. Bylo by tě škoda.</p>

<p class="mlpprimarec"><span class="mlpznaktucne11b"><span class="calibre13">HELENA</span></span><span class="calibre13">: Půjdu. <span class="mlpznakkurziva11b">(Primus jí zastupuje cestu.)</span> Pusť, Prime! Pusť
mne tam!</span></p>

<p class="mlpprimarec"><span class="mlpznaktucne11b">PRIMUS</span>: Nepůjdeš,
Heleno! Prosím tě, jdi, tady nesmíš být!</p>

<p class="mlpprimarec"><span class="mlpznaktucne11b">HELENA</span>: Já skočím z okna,
Prime. Půjdeš-li tam, skočím z okna!</p>

<p class="mlpprimarec"><span class="mlpznaktucne11b">PRIMUS</span> <span class="mlpznakkurziva11b">(zadrží ji)</span>: Nepustím! <span class="mlpznakkurziva11b">(K Alquistovi:)</span> Nikoho, starý, nezabiješ!</p>

<p class="mlpprimarec"><span class="mlpznaktucne11b">ALQUIST</span>: Proč?</p>

<p class="mlpprimarec"><span class="mlpznaktucne11b">PRIMUS</span>: My – my – patříme
k sobě.</p>

<p class="mlpprimarec"><span class="mlpznaktucne11b">ALQUIST</span>: Ty jsi řekl. <span class="mlpznakkurziva11b">(Otevře dveře ve středu.)</span> Ticho. Jděte.</p>

<p class="mlpprimarec"><span class="mlpznaktucne11b">PRIMUS</span>: Kam?</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(šeptem)</span>: Kam chcete. Heleno, veď ho. <span class="mlpznakkurziva11b">(Strká je ven.)</span> Jdi, Adame. Jdi, Evo; budeš mu
ženou. Buď jí mužem, Prime.</p>

<p class="mlpscenickepoznamky">(Zavírá za nimi.)</p>

<p class="mlpprimarec"><span class="mlpznaktucne11b"><span class="calibre13">ALQUIST</span></span><span class="calibre13"> <span class="mlpznakkurziva11b">(sám)</span>: Požehnaný dni! <span class="mlpznakkurziva11b">(Jde po špičkách ke stolu a vylévá zkumavky na zem.)</span>
Svátku dne šestého! <span class="mlpznakkurziva11b">(Usedne u psacího stolu, hází
knihy na zem; pak otevře bibli, listuje a čte:)</span> „A stvořil Bůh člověka k
obrazu svému: k obrazu božímu stvořil ho, muže a ženu stvořil je. I požehnal
jim Bůh a řekl: Rosťtež a množte se, a naplňte zemi, a podmaňte ji, a panujte
nad rybami mořskými, a nad ptactvem nebeským, i nad všemi živočichy, kteří se
hýbají na zemi. <span class="mlpznakkurziva11b">(Vstává.)</span> A viděl Bůh vše,
co byl učinil, a bylo velmi dobré. I stal se večer a jitro, den šestý.“ <span class="mlpznakkurziva11b">(Jde do středu pokoje.)</span> Den šestý! Den milosti. <span class="mlpznakkurziva11b">(Padá na kolena.)</span> Nyní propustíš, Pane,
služebníka svého – svého nejzbytečnějšího sluhu Alquista. Rossume, Fabry,
Galle, velicí vynálezci, co jste vynalezli velkého proti té dívce, proti tomu
chlapci, proti tomu prvnímu páru, který vynašel lásku, pláč, úsměv milování,
lásku muže a ženy? Přírodo, přírodo, život nezahyne! Kamarádi, Heleno, život
nezahyne! Zase se začne z lásky, začne se nahý a maličký; ujme se v pustině, a nebude
mu k ničemu, co jsme dělali a budovali, k ničemu města a továrny, k ničemu
naše umění, k ničemu naše myšlenky, a přece nezahyne! Jen my jsme zahynuli.
Rozvalí se domy a stroje, rozpadnou se systémy a jména velikých opadají jako
listí; jen ty, lásko, vykveteš na rumišti a svěříš větrům semínko života. Nyní
propustíš, Pane, služebníka svého v pokoji; neboť uzřely oči mé – uzřely – spasení
tvé skrze lásku – a život nezahyne! <span class="mlpznakkurziva11b">(Vstává.)</span>
Nezahyne! <span class="mlpznakkurziva11b">(Rozpřáhne ruce.)</span> Nezahyne!</span></p>

<p class="mlpscenickepoznamky">Opona.</p>

</div>
</body>
</html>