<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>R.U.R.</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven2kapitola">DĚJSTVÍ PRVNÍ</h2>

<p class="mlpscenickepoznamky">Helenin salón. Vlevo tapetové dveře a dveře do
hudebního salónu, vpravo dveře do Heleniny ložnice. Uprostřed okna k moři a přístavu.
Toaletní zrcadlo s drobnůstkami, stůl, pohovka a křesla, komoda, psací stolek
se stojací žárovkou, vpravo krb rovněž se stojacími žárovkami. Celý salón do
drobností má moderní a čistě ženský ráz.</p>

<p class="mlptextbez1radkui">&#160;</p>

<p class="mlptextbez1radkui">&#160;</p>

<p class="mlptextbez1radkui">&#160;</p>

<p class="mlpscenickepoznamky">(Domin, Fabry, Hallemeier vcházejí zleva po
špičkách a nesou plné náruče kytic a květináčů.)</p>

<p class="mlpprimarec"><span class="mlpznaktucne11b">FABRY</span>: Kam to všechno
dáme?</p>

<p class="mlpprimarec"><span class="mlpznaktucne11b">HALLEMEIER</span>: Uf! <span class="mlpznakkurziva11b">(Složí své břímě a žehná velkým křížem dveře napravo.)</span>
Spi, spi! Kdo spí, neví aspoň o ničem.</p>

<p class="mlpprimarec"><span class="mlpznaktucne11b">DOMIN</span>: Ona vůbec neví.</p>

<p class="mlpprimarec"><span class="mlpznaktucne11b">FABRY</span> <span class="mlpznakkurziva11b">(dává kytice do váz)</span>: Aspoň dnes aby to
neprasklo –</p>

<p class="mlpprimarec"><span class="mlpznaktucne11b">HALLEMEIER</span> <span class="mlpznakkurziva11b">(rovná květiny)</span>: U čerta, dejte s tím pokoj!
Koukejte, Harry, tohle je krásná cyklámina, co? Nový druh, můj poslední – Cyclamen
Helena.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vyhlíží z okna)</span>: Žádná loď, žádná loď – Hoši,
to už je zoufalé.</p>

<p class="mlpprimarec"><span class="mlpznaktucne11b">HALLEMEIER</span>: Ticho!
Kdyby vás slyšela!</p>

<p class="mlpprimarec"><span class="mlpznaktucne11b">DOMIN</span>: Nemá ani tušení.
<span class="mlpznakkurziva11b">(Zívá zimničně.)</span> Ještě že Ultimus včas
připlul.</p>

<p class="mlpprimarec"><span class="mlpznaktucne11b">FABRY</span> <span class="mlpznakkurziva11b">(nechá květin)</span>: Myslíte, že už dnes –?</p>

<p class="mlpprimarec"><span class="mlpznaktucne11b">DOMIN</span>: Nevím. – Jak
krásné jsou květiny!</p>

<p class="mlpprimarec"><span class="mlpznaktucne11b">HALLEMEIER</span> <span class="mlpznakkurziva11b">(přiblíží se k němu)</span>: To jsou nové primule,
víte? A tohle je můj nový jasmín. Hrome, jsem na prahu ráje květin. Našel jsem
báječné rychlení, člověče! Nádherné variety! Příští rok udělám v květinách
zázraky!</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(otočí se)</span>: Cože, příští rok?</p>

<p class="mlpprimarec"><span class="mlpznaktucne11b">FABRY</span>: Aspoň vědět, co
je v Havru –</p>

<p class="mlpprimarec"><span class="mlpznaktucne11b">DOMIN</span>: Ticho!</p>

<p class="mlpprimarec"><span class="mlpznaktucne11b">HLAS HELENY</span> <span class="mlpznakkurziva11b">(zprava)</span>: Náno!</p>

<p class="mlpprimarec"><span class="mlpznaktucne11b">DOMIN</span>: Pryč odtud! <span class="mlpznakkurziva11b">(Všichni po špičkách odejdou tapetovými dveřmi.)</span></p>

<p class="mlpscenickepoznamky">(Hlavními dveřmi zleva vchází Nána.)</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(uklízí)</span>: Neřádi šeredný! Pohani! Bože mě
netrestej, ale já bych je –</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(pozpátku ve dveřích)</span>: Náno, pojď mne zapnout!</p>

<p class="mlpprimarec"><span class="mlpznaktucne11b">NÁNA</span>: No hned, no hned.
<span class="mlpznakkurziva11b">(Zapíná Heleně šaty.)</span> Bože na nebi, to je
zvěř!</p>

<p class="mlpprimarec"><span class="mlpznaktucne11b">HELENA</span>: Roboti?</p>

<p class="mlpprimarec"><span class="mlpznaktucne11b">NÁNA</span>: Fi, ani je
menovat nechci.</p>

<p class="mlpprimarec"><span class="mlpznaktucne11b">HELENA</span>: Co se stalo?</p>

<p class="mlpprimarec"><span class="mlpznaktucne11b">NÁNA</span>: Zas to jednoho u nás
chytlo. Začne třískat do soch a vobrazu, skřípá zubama, pěnu u huby – Načisto
pominutej, brr. Dyť to je horší než zvíře.</p>

<p class="mlpprimarec"><span class="mlpznaktucne11b">HELENA</span>: Kterého to
chytlo?</p>

<p class="mlpprimarec"><span class="mlpznaktucne11b">NÁNA</span>: Toho – toho – Šak
to ani křesťanský meno nemá! Toho z knihovny.</p>

<p class="mlpprimarec"><span class="mlpznaktucne11b">HELENA</span>: Radia?</p>

<p class="mlpprimarec"><span class="mlpznaktucne11b">NÁNA</span>: Zrouna toho.
Šmarjájozef, já si to vošklivím! Ani pavouka si tak nevošklivím jako ty pohany.</p>

<p class="mlpprimarec"><span class="mlpznaktucne11b">HELENA</span>: Ale Náno, že ti
jich není líto!</p>

<p class="mlpprimarec"><span class="mlpznaktucne11b">NÁNA</span>: Šak vy si je taky
vošklivíte. Pročpak ste si mě přivezla sem? Pročpak žádnej z nich nesmí na vás
ani šáhnout?</p>

<p class="mlpprimarec"><span class="mlpznaktucne11b">HELENA</span>: Neošklivím, na
mou duši, Náno. Je mi jich tak líto!</p>

<p class="mlpprimarec"><span class="mlpznaktucne11b">NÁNA</span>: Vošklivíte.
Každej člověk si je musí vošklivět. Dyť i ten pes si je voškliví, ani sousto
masa vod nich nechce; stáhne vocas a vyje, dyž cejtí ty nelidy, fuj.</p>

<p class="mlpprimarec"><span class="mlpznaktucne11b">HELENA</span>: Pes nemá rozum.</p>

<p class="mlpprimarec"><span class="mlpznaktucne11b">NÁNA</span>: Je lepší než
voni, Heleno. Von dobře ví, že je něco víc a že je vod pánaboha. Dyť i ten kuň
se plaší, dyž potká pohana. Dyť ani mladý to nemá, a i pes má mladý a každej má
mladý –</p>

<p class="mlpprimarec"><span class="mlpznaktucne11b">HELENA</span>: Prosím tě,
Náno, zapínej!</p>

<p class="mlpprimarec"><span class="mlpznaktucne11b">NÁNA</span>: No hned. Já
řikám, to je proti pánubohu, to je ďáblovo vňuknuti, dělat ty maškary mašinou.
Rouháni je to proti Stvořiteli, <span class="mlpznakkurziva11b">(zvedne ruku)</span>
je to urážka Pána, kterej nás stvořil k <span class="mlpznaktucne11b">vobrazu</span>
<span class="mlpznaktucne11b">svýmu</span>, Heleno. A vy ste zneuctili vobraz
boží. Za tohle přijde strašnej trest z nebe, to si pamatujte, strašnej trest!</p>

<p class="mlpprimarec"><span class="mlpznaktucne11b">HELENA</span>: Co to tu voní?</p>

<p class="mlpprimarec"><span class="mlpznaktucne11b">NÁNA</span>: Kytky. Pán je sem
dal.</p>

<p class="mlpprimarec"><span class="mlpznaktucne11b">HELENA</span>: Ne, ty jsou
krásné! Náno, podívej se! Co je dnes?</p>

<p class="mlpprimarec"><span class="mlpznaktucne11b">NÁNA</span>: Nevim. Ale měl by
bejt konec světa.</p>

<p class="mlpscenickepoznamky">(Zaklepání.)</p>

<p class="mlpprimarec"><span class="mlpznaktucne11b">HELENA</span>: Harry?</p>

<p class="mlpscenickepoznamky"><span class="mlpznakkurziva11b">(Vejde Domin.)</span></p>

<p class="mlpprimarec"><span class="mlpznaktucne11b">HELENA</span>: Harry, co je
dnes?</p>

<p class="mlpprimarec"><span class="mlpznaktucne11b">DOMIN</span>: Hádej!</p>

<p class="mlpprimarec"><span class="mlpznaktucne11b">HELENA</span>: Můj svátek? Ne!
Narozeniny?</p>

<p class="mlpprimarec"><span class="mlpznaktucne11b">DOMIN</span>: Něco lepšího.</p>

<p class="mlpprimarec"><span class="mlpznaktucne11b">HELENA</span>: Já nevím – Řekni
honem!</p>

<p class="mlpprimarec"><span class="mlpznaktucne11b">DOMIN</span>: Dnes je tomu
deset let, co jsi sem přijela.</p>

<p class="mlpprimarec"><span class="mlpznaktucne11b">HELENA</span>: Už deset let?
Právě dnes? – Náno, prosím tě –</p>

<p class="mlpprimarec"><span class="mlpznaktucne11b">NÁNA</span>: Dyť už du! <span class="mlpznakkurziva11b">(Odejde vpravo.)</span></p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(líbá Domina)</span>: Žes na to pamatoval!</p>

<p class="mlpprimarec"><span class="mlpznaktucne11b">DOMIN</span>: Stydím se,
Heleno. Nepamatoval.</p>

<p class="mlpprimarec"><span class="mlpznaktucne11b">HELENA</span>: Ale vždyť –</p>

<p class="mlpprimarec"><span class="mlpznaktucne11b">DOMIN</span>: To <span class="mlpznaktucne11b">oni</span> pamatovali.</p>

<p class="mlpprimarec"><span class="mlpznaktucne11b">HELENA</span>: Kdo?</p>

<p class="mlpprimarec"><span class="mlpznaktucne11b">DOMIN</span>: Busman,
Hallemeier, všichni. Sáhni tady do kapsy, nechceš?</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(sáhne mu do kapsy)</span>: Co je to? <span class="mlpznakkurziva11b">(Vyndá pouzdro a otevře.)</span> Perly! Celý
náhrdelník! Harry, to je pro mne?</p>

<p class="mlpprimarec"><span class="mlpznaktucne11b">DOMIN</span>: Od Busmana,
děvče.</p>

<p class="mlpprimarec"><span class="mlpznaktucne11b">HELENA</span>: Ale – to
nemůžeme přijmout, viď?</p>

<p class="mlpprimarec"><span class="mlpznaktucne11b">DOMIN</span>: Můžeme. Sáhni do
druhé kapsy.</p>

<p class="mlpprimarec"><span class="mlpznaktucne11b">HELENA</span>: Ukaž! <span class="mlpznakkurziva11b">(Vytáhne mu z kapsy revolver.)</span> Co je tohle?</p>

<p class="mlpprimarec"><span class="mlpznaktucne11b">DOMIN</span>: Pardon. <span class="mlpznakkurziva11b">(Vezme jí revolver z ruky a schová.)</span> To není to.
Sáhni.</p>

<p class="mlpprimarec"><span class="mlpznaktucne11b">HELENA</span>: Oh Harry – Proč
nosíš s sebou revolver?</p>

<p class="mlpprimarec"><span class="mlpznaktucne11b">DOMIN</span>: Jen tak,
připletl se mi.</p>

<p class="mlpprimarec"><span class="mlpznaktucne11b">HELENA</span>: Tos nikdy
nenosil!</p>

<p class="mlpprimarec"><span class="mlpznaktucne11b">DOMIN</span>: Ne, máš pravdu.
Tak, tady je kapsa.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(sáhne)</span>: Krabička! <span class="mlpznakkurziva11b">(Otevře ji.)</span> Kamea! Vždyť je to – Harry, to je <span class="mlpznaktucne11b">řecká</span> kamea!</p>

<p class="mlpprimarec"><span class="mlpznaktucne11b">DOMIN</span>: Patrně. Fabry to
aspoň tvrdí.</p>

<p class="mlpprimarec"><span class="mlpznaktucne11b">HELENA</span>: Fabry? To mně
dává Fabry?</p>

<p class="mlpprimarec"><span class="mlpznaktucne11b">DOMIN</span>: Ovšem. <span class="mlpznakkurziva11b">(Otevře dveře vlevo.)</span> A koukejme! Heleno, pojď
se podívat!</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(ve dveřích)</span>: Bože to je krásné! <span class="mlpznakkurziva11b">(Běží dál.)</span> Já se zblázním radostí! To je od
tebe?</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(stojí ve dveřích)</span>: Ne, od Alquista. A tamhle –</p>

<p class="mlpprimarec"><span class="mlpznaktucne11b">HELENA</span>: Od Galla! <span class="mlpznakkurziva11b">(Objeví se ve dveřích.)</span> Oh Harry, já se až stydím,
že jsem tak šťastná.</p>

<p class="mlpprimarec"><span class="mlpznaktucne11b">DOMIN</span>: Pojď sem. Tohle
ti přinesl Hallemeier.</p>

<p class="mlpprimarec"><span class="mlpznaktucne11b">HELENA</span>: Ty krásné
květiny?</p>

<p class="mlpprimarec"><span class="mlpznaktucne11b">DOMIN</span>: Tohle. To je nový
druh, Cyclamen Helena. Tobě na počest ji vypěstoval. Je krásná jako ty.</p>

<p class="mlpprimarec"><span class="mlpznaktucne11b">HELENA</span>: Harry, proč – proč
všichni –</p>

<p class="mlpprimarec"><span class="mlpznaktucne11b">DOMIN</span>: Mají tě <span class="mlpznaktucne11b">velice</span> rádi. A já jsem ti, hm. Bojím se, že můj
dárek je trochu – Podívej se oknem.</p>

<p class="mlpprimarec"><span class="mlpznaktucne11b">HELENA</span>: Kam?</p>

<p class="mlpprimarec"><span class="mlpznaktucne11b">DOMIN</span>: Do přístavu.</p>

<p class="mlpprimarec"><span class="mlpznaktucne11b">HELENA</span>: Je tam… nějaká…
nová loď.</p>

<p class="mlpprimarec"><span class="mlpznaktucne11b">DOMIN</span>: To je tvá loď.</p>

<p class="mlpprimarec"><span class="mlpznaktucne11b">HELENA</span>: Má? Harry, to
je <span class="mlpznaktucne11b">dělová</span> loď!</p>

<p class="mlpprimarec"><span class="mlpznaktucne11b">DOMIN</span>: Dělová? Ale co
tě napadá! To je jen trochu větší, solidní loď, víš?</p>

<p class="mlpprimarec"><span class="mlpznaktucne11b">HELENA</span>: Ano, ale s děly!</p>

<p class="mlpprimarec"><span class="mlpznaktucne11b">DOMIN</span>: Ovšem, s několika
děly – Budeš jezdit jako královna, Heleno.</p>

<p class="mlpprimarec"><span class="mlpznaktucne11b">HELENA</span>: Co to znamená?
Děje se něco?</p>

<p class="mlpprimarec"><span class="mlpznaktucne11b">DOMIN</span>: Bůh uchovej!
Prosím tě, zkus ty perly! <span class="mlpznakkurziva11b">(Usedne.)</span></p>

<p class="mlpprimarec"><span class="mlpznaktucne11b">HELENA</span>: Harry, přišly
nějaké špatné zprávy?</p>

<p class="mlpprimarec"><span class="mlpznaktucne11b">DOMIN</span>: Naopak, už týden
vůbec nepřišla pošta.</p>

<p class="mlpprimarec"><span class="mlpznaktucne11b">HELENA</span>: Ani depeše?</p>

<p class="mlpprimarec"><span class="mlpznaktucne11b">DOMIN</span>: Ani depeše.</p>

<p class="mlpprimarec"><span class="mlpznaktucne11b">HELENA</span>: Co to znamená?</p>

<p class="mlpprimarec"><span class="mlpznaktucne11b">DOMIN</span>: Nic. Pro nás
prázdniny. Skvostný čas. Každý z nás sedí v kanceláři, nohy na stole, a podřimuje
– Žádná pošta, žádné telegramy – <span class="mlpznakkurziva11b">(Protahuje se.)</span>
Sss-slavný den!</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(usedá k němu)</span>: Dnes zůstaneš u mne, viď? Řekni!</p>

<p class="mlpprimarec"><span class="mlpznaktucne11b">DOMIN</span>: Rozhodně. Možná
že ano. Totiž, uvidíme. <span class="mlpznakkurziva11b">(Vezme ji za ruku.)</span>
Tak dnes je tomu deset let, pamatuješ se? – Slečno Gloryová, jaká čest pro nás,
že jste přijela.</p>

<p class="mlpprimarec"><span class="mlpznaktucne11b">HELENA</span>: Oh pane
centrální řediteli, mne tak zajímá váš závod!</p>

<p class="mlpprimarec"><span class="mlpznaktucne11b">DOMIN</span>: Pardon, slečno
Gloryová, je sice přísně zakázáno – výroba umělých lidí je tajná –</p>

<p class="mlpprimarec"><span class="mlpznaktucne11b">HELENA</span>: – ale když
poprosí mladá, trochu hezká dívka –</p>

<p class="mlpprimarec"><span class="mlpznaktucne11b">DOMIN</span>: Ale zajisté, slečno
Gloryová, před vámi nemáme tajností.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(najednou vážně)</span>: Jistě ne, Harry?</p>

<p class="mlpprimarec"><span class="mlpznaktucne11b">DOMIN</span>: Ne.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(v předešlém tónu)</span>: Ale já vás varuju, pane; ta
mladá dívka má hrrozné úmysly.</p>

<p class="mlpprimarec"><span class="mlpznaktucne11b">DOMIN</span>: Proboha slečno
Gloryová, jaképak? Snad se nechce za mne vdát?</p>

<p class="mlpprimarec"><span class="mlpznaktucne11b">HELENA</span>: Ne, ne, chraň
bůh! To ji ani ve snu nenapadlo! Ale přijela s plánem podnítit rrevoltu vašich
ohavných Robotů!</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vyskočí)</span>: Revoltu Robotů!</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vstane)</span>: Harry, co je ti?</p>

<p class="mlpprimarec"><span class="mlpznaktucne11b">DOMIN</span>: Haha, slečno
Gloryová, to se vám povedlo! Revoltu Robotů! Spíš byste vzbouřila vřetena nebo
cvočky než naše Roboty! <span class="mlpznakkurziva11b">(Usedne.)</span> Víš,
Heleno, byla jsi skvostné děvče; zbláznila jsi nás všechny.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(sedá k němu)</span>: Oh tehdy jste mně všichni tolik
imponovali! Připadala jsem si jako holčička, která zabloudila mezi – mezi –</p>

<p class="mlpprimarec"><span class="mlpznaktucne11b">DOMIN</span>: Mezi co, Heleno?</p>

<p class="mlpprimarec"><span class="mlpznaktucne11b">HELENA</span>: Mezi ohrromné
stromy. Byli jste tak jisti sebou, tak mocní! A vidíš, Harry, za těch deset let
mě nikdy nepřešla ta – – – ta úzkost či co, a vy jste nikdy nezapochybovali – Ani
když se všechno hatilo.</p>

<p class="mlpprimarec"><span class="mlpznaktucne11b">DOMIN</span>: Co se hatilo?</p>

<p class="mlpprimarec"><span class="mlpznaktucne11b">HELENA</span>: Vaše plány,
Harry. Když se třeba dělníci bouřili proti Robotům a rozbíjeli je, a když lidé
dali Robotům zbraně proti těm povstáním a Roboti pobili tolik lidí – A když pak
vlády udělaly z Robotů vojáky a bylo tolik válek, a to všechno, víš?</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vstane a přechází)</span>: To jsme předvídali, Heleno.
Rozumíš, to je jen přechod – do nových poměrů.</p>

<p class="mlpprimarec"><span class="mlpznaktucne11b">HELENA</span>: Celý svět se
vám klaněl – <span class="mlpznakkurziva11b">(Vstane.)</span> Oh Harry!</p>

<p class="mlpprimarec"><span class="mlpznaktucne11b">DOMIN</span>: Co chceš?</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(zastaví ho)</span>: Zavři továrnu a odjeďme! My
všichni!</p>

<p class="mlpprimarec"><span class="mlpznaktucne11b">DOMIN</span>: Prosím tě, jak
to souvisí?</p>

<p class="mlpprimarec"><span class="mlpznaktucne11b">HELENA</span>: Nevím. Řekni,
odjedeme? Já mám <span class="mlpznaktucne11b">takovou</span> hrůzu z něčeho!</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(chopí ji za ruce)</span>: Z čeho, Heleno?</p>

<p class="mlpprimarec"><span class="mlpznaktucne11b">HELENA</span>: Oh já nevím!
Jako by na nás a na všechno něco padalo – neodvratně – Prosím tě, udělej to! Vezmi
nás všechny odtud! Najdeme na světě místo, kde nikdo není, Alquist nám postaví
dům, všichni se ožení a budou mít děti, a pak –</p>

<p class="mlpprimarec"><span class="mlpznaktucne11b">DOMIN</span>: Co pak?</p>

<p class="mlpprimarec"><span class="mlpznaktucne11b">HELENA</span>: Pak budeme žít
od začátku, Harry.</p>

<p class="mlpscenickepoznamky">(Zazvoní telefon.)</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vytrhne se Heleně)</span>: Promiň. <span class="mlpznakkurziva11b">(Vezme sluchátko.)</span> Haló – ano. – – Cože? – Aha.
Už běžím. <span class="mlpznakkurziva11b">(Pověsí sluchátko.)</span> Fabry mne
volá.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(spíná ruce)</span>: Řekni –</p>

<p class="mlpprimarec"><span class="mlpznaktucne11b">DOMIN</span>: Ano, až přijdu.
Sbohem, Heleno. <span class="mlpznakkurziva11b">(Běží kvapem nalevo.)</span>
Nechoď ven!</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(sama)</span>: Ó bože, co se děje? Náno! Náno, honem!</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(vyjde zprava)</span>: No co zas?</p>

<p class="mlpprimarec"><span class="mlpznaktucne11b">HELENA</span>: Náno, najdi
poslední noviny! Rychle! V pánově ložnici!</p>

<p class="mlpprimarec"><span class="mlpznaktucne11b">NÁNA</span>: No hned. <span class="mlpznakkurziva11b">(Odejde vlevo.)</span></p>

<p class="mlpprimarec"><span class="mlpznaktucne11b">HELENA</span>: Co se jen
proboha děje? Nic, nic mně neřekne! <span class="mlpznakkurziva11b">(Dívá se
triedrem k přístavu.)</span> <span class="mlpznaktucne11b">Je</span> to válečná
loď! Bože proč válečná? Něco na ni nakládají – a v takovém spěchu! Co se
přihodilo? Je na ní jméno – Ul-ti-mus. Co je to Ultimus?</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(vrací se s novinami)</span>: Po zemi je nechá válet!
Takhle je rozmačkat!</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(rozevře rychle noviny)</span>: Staré, už týden staré!
Nic, nic v nich! <span class="mlpznakkurziva11b">(Pustí noviny.)</span></p>

<p class="mlpscenickepoznamky">(Nána zdvihne je, vyndá z kapsy v zástěře rohové
brejle, posadí se a čte.)</p>

<p class="mlpprimarec"><span class="mlpznaktucne11b">HELENA</span>: Něco se děje,
Náno! Mně je tak úzko! Jako by všechno bylo mrtvé, i vzduch –</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(slabikuje)</span>: „Vál-ka na Bal-ká-ně.“ Ach Jezus,
zase trest boží! Šak ta vojna přijde taky sem! Je to daleko vodtud?</p>

<p class="mlpprimarec"><span class="mlpznaktucne11b">HELENA</span>: Daleko. Oh
nečti to! Je to pořád stejné, pořád ty války –</p>

<p class="mlpprimarec"><span class="mlpznaktucne11b">NÁNA</span>: Jakpak by nebyly!
Copak neprodáváte pořád tisíce tísícu těch pohanu za vojáky? – Oh Kriste Pane,
to je dopuštěni!</p>

<p class="mlpprimarec"><span class="mlpznaktucne11b">HELENA</span>: Ne, nečti!
Nechci nic vědět!</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(slabikuje)</span>: „Ro-bot-ští vojáci ni-ko-ho
ne-še-tří v do-by-tém ú-ze-mí. Vy-vraž – Vyvraždili přes sedum set tisíc
ob-čan--ských lidí –“ Lidí, Heleno!</p>

<p class="mlpprimarec"><span class="mlpznaktucne11b">HELENA</span>: To není možno!
Ukaž – <span class="mlpznakkurziva11b">(Nakloní se k novinám, čte:)</span> „Vyvraždili
přes sedm set tisíc občanských lidí patrně na rozkaz velitele. Tento čin,
příčící se –“ Tak vidíš, Náno, to jim poručili lidé!</p>

<p class="mlpprimarec"><span class="mlpznaktucne11b">NÁNA</span>: Tudle je něco
nejtlustějc vytištěnýho. „Po-sled-ní zprá-vy. V Ha-vru se u-sta-vi-la prv-ní
ra-so-vá or-or-or-ga-ni-zace Robotů.“ – To nic neni. Tomu nerozumím. A tudle,
panebože, zas nějaká vražda! Prokristapána!</p>

<p class="mlpprimarec"><span class="mlpznaktucne11b">HELENA</span>: Jdi, Náno,
odnes ty noviny!</p>

<p class="mlpprimarec"><span class="mlpznaktucne11b">NÁNA</span>: Počkat, tadyhle
je něco velkýho. „Po-pu-la-ce.“ Co to je?</p>

<p class="mlpprimarec"><span class="mlpznaktucne11b">HELENA</span>: Ukaž, to já
vždycky čtu. <span class="mlpznakkurziva11b">(Vezme noviny.)</span> Ne, jen si
považ! <span class="mlpznakkurziva11b">(Čte:)</span> „Za poslední týden nebylo
opět hlášeno ani jediné narození.“ <span class="mlpznakkurziva11b">(Pustí
noviny.)</span></p>

<p class="mlpprimarec"><span class="mlpznaktucne11b">NÁNA</span>: Co to má bejt?</p>

<p class="mlpprimarec"><span class="mlpznaktucne11b">HELENA</span>: Náno, lidé se
přestávají rodit.</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(skládá brýle)</span>: Tak to je konec. To je s náma
konec.</p>

<p class="mlpprimarec"><span class="mlpznaktucne11b">HELENA</span>: Prosím tě,
nemluv tak!</p>

<p class="mlpprimarec"><span class="mlpznaktucne11b">NÁNA</span>: Už se lidi
neroděj. To je trest, to je trest! Hospodin poranil ženský neplodností.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vyskočí)</span>: Náno!</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(vstává)</span>: To je konec světa. Z ďábelský pejchy
ste se vopovážili tvořit jako pámbu. Bezbožnost je to a rouhání, jako bohové
chcete bejt. A jako bůh vyhnal člověka z ráje, tak ho vyžene ze světa celýho!</p>

<p class="mlpprimarec"><span class="mlpznaktucne11b">HELENA</span>: Mlč, Náno,
prrosím tě! Udělala jsem ti něco? Udělala jsem něco tomu tvému zlému pánubohu?</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(s velikým gestem)</span>: Nerouhat se! – Von dobře ví,
proč vám nedal dítě! <span class="mlpznakkurziva11b">(Odejde vlevo.)</span></p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(u okna)</span>: Proč mně nedal – Bože můj, copak já za
to mohu? – – <span class="mlpznakkurziva11b">(Otvírá okno a volá:)</span> Alquiste,
halo, Alquiste! Pojďte sem nahoru! – Cože? – Ne, pojďte <span class="mlpznaktucne11b">právě</span> tak, jak jste! Vy jste tak milý v těch
zednických šatech! Honem! <span class="mlpznakkurziva11b">(Zavře okno a zastaví
se před zrcadlem.)</span> Proč mně nedal? Mně? <span class="mlpznakkurziva11b">(Naklání
se k zrcadlu.)</span> Proč, proč ne? Slyšíš? Copak ty za to můžeš? <span class="mlpznakkurziva11b">(Vztyčí se.)</span> Ach, mně je úzko! <span class="mlpznakkurziva11b">(Jde Alquistovi vlevo naproti.)</span></p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vrací se s Alquistem – Alquist jako zedník, pomazán
vápnem a cihlami)</span>: Jen pojďte. Vy jste mi udělal takovou radost,
Alquiste! Já vás mám všecky tolik ráda! Ukažte ruce!</p>

<p class="mlpprimarec"><span class="mlpznaktucne11b">ALQUIST</span> <span class="mlpznakkurziva11b">(schovává ruce)</span>: Paní Heleno, zamazal bych vás,
jsou od práce.</p>

<p class="mlpprimarec"><span class="mlpznaktucne11b">HELENA</span>: To je na nich
to nejlepší. Dejte sem! <span class="mlpznakkurziva11b">(Tiskne mu obě ruce.)</span>
Alquiste, chtěla bych být maličká.</p>

<p class="mlpprimarec"><span class="mlpznaktucne11b">ALQUIST</span>: Proč?</p>

<p class="mlpprimarec"><span class="mlpznaktucne11b">HELENA</span>: Aby mne tyhle
hrubé, umazané ruce pohladily po tváři. Sedněte, prosím vás. Alquiste, co
znamená „ultimus“?</p>

<p class="mlpprimarec"><span class="mlpznaktucne11b">ALQUIST</span>: To znamená „poslední“.
Proč?</p>

<p class="mlpprimarec"><span class="mlpznaktucne11b">HELENA</span>: Že se tak
jmenuje má nová loď. Viděl jste ji? Myslíte, že brzo – – uděláme výlet?</p>

<p class="mlpprimarec"><span class="mlpznaktucne11b">ALQUIST</span>: Snad velice
brzo.</p>

<p class="mlpprimarec"><span class="mlpznaktucne11b">HELENA</span>: Vy všichni se
mnou?</p>

<p class="mlpprimarec"><span class="mlpznaktucne11b">ALQUIST</span>: Byl bych rád,
abychom – abychom všichni byli při tom.</p>

<p class="mlpprimarec"><span class="mlpznaktucne11b">HELENA</span>: Oh řekněte,
děje se něco?</p>

<p class="mlpprimarec"><span class="mlpznaktucne11b">ALQUIST</span>: Docela nic.
Jen samý pokrok.</p>

<p class="mlpprimarec"><span class="mlpznaktucne11b">HELENA</span>: Alquiste, já
vím, že se děje něco hrrozného. Mně je tak úzko – – Staviteli! Co děláte, když
je vám úzko?</p>

<p class="mlpprimarec"><span class="mlpznaktucne11b">ALQUIST</span>: Zedničím.
Svléknu kabát šéfa staveb a vylezu na lešení –</p>

<p class="mlpprimarec"><span class="mlpznaktucne11b">HELENA</span>: Oh vy už po
léta nejste nikde jinde než na lešení.</p>

<p class="mlpprimarec"><span class="mlpznaktucne11b">ALQUIST</span>: Protože už po
léta mně nepřestalo být úzko.</p>

<p class="mlpprimarec"><span class="mlpznaktucne11b">HELENA</span>: Z čeho?</p>

<p class="mlpprimarec"><span class="mlpznaktucne11b">ALQUIST</span>: Z celého toho
pokroku. Mám z něho závrať.</p>

<p class="mlpprimarec"><span class="mlpznaktucne11b">HELENA</span>: A na lešení
nemáte závrať?</p>

<p class="mlpprimarec"><span class="mlpznaktucne11b">ALQUIST</span>: Ne. Vy nevíte,
jak to dělá dlaním dobře, potěžkat cihlu, položit a přiklepnout –</p>

<p class="mlpprimarec"><span class="mlpznaktucne11b">HELENA</span>: Jenom dlaním?</p>

<p class="mlpprimarec"><span class="mlpznaktucne11b">ALQUIST</span>: Nu tak tedy
duši. Myslím, že je správnější položit jednu cihlu než kreslit příliš velké
plány. Jsem už starý pán, Heleno; mám své koníčky.</p>

<p class="mlpprimarec"><span class="mlpznaktucne11b">HELENA</span>: To nejsou koníčky,
Alquiste.</p>

<p class="mlpprimarec"><span class="mlpznaktucne11b">ALQUIST</span>: Máte pravdu.
Jsem hrozně zpátečnický, paní Heleno. Nemám ani trochu rád tenhle pokrok.</p>

<p class="mlpprimarec"><span class="mlpznaktucne11b">HELENA</span>: Jako Nána.</p>

<p class="mlpprimarec"><span class="mlpznaktucne11b">ALQUIST</span>: Ano, jako
Nána. Má Nána nějaké modlitby?</p>

<p class="mlpprimarec"><span class="mlpznaktucne11b">HELENA</span>: Takhle tlusté.</p>

<p class="mlpprimarec"><span class="mlpznaktucne11b">ALQUIST</span>: A jsou v nich
modlitby pro různé případnosti života? Proti bouřce? Proti nemoci?</p>

<p class="mlpprimarec"><span class="mlpznaktucne11b">HELENA</span>: Proti pokušení,
proti velké vodě –</p>

<p class="mlpprimarec"><span class="mlpznaktucne11b">ALQUIST</span>: A proti
pokroku ne?</p>

<p class="mlpprimarec"><span class="mlpznaktucne11b">HELENA</span>: Myslím že ne.</p>

<p class="mlpprimarec"><span class="mlpznaktucne11b">ALQUIST</span>: To je škoda.</p>

<p class="mlpprimarec"><span class="mlpznaktucne11b">HELENA</span>: Vy byste se
chtěl modlit?</p>

<p class="mlpprimarec"><span class="mlpznaktucne11b">ALQUIST</span>: Já se modlím.</p>

<p class="mlpprimarec"><span class="mlpznaktucne11b">HELENA</span>: Jak?</p>

<p class="mlpprimarec"><span class="mlpznaktucne11b">ALQUIST</span>: Asi tak: „Panebože,
děkuju ti, žes mne unavil. Bože, osviť Domina a všechny ty, kdo bloudí; znič
jejich dílo a dopomoz lidem, aby se vrátili k starosti a práci; zadrž před
zkázou pokolení lidské; nedopusť, aby vzali škody na duši a těle; zbav nás
Robotů, a chraň paní Helenu, amen.“</p>

<p class="mlpprimarec"><span class="mlpznaktucne11b">HELENA</span>: Alquiste, vy
skutečně věříte?</p>

<p class="mlpprimarec"><span class="mlpznaktucne11b">ALQUIST</span>: Nevím; nejsem
si tím tak docela jist.</p>

<p class="mlpprimarec"><span class="mlpznaktucne11b">HELENA</span>: A přece se
modlíte?</p>

<p class="mlpprimarec"><span class="mlpznaktucne11b">ALQUIST</span>: Ano. Je to
lepší než přemýšlet.</p>

<p class="mlpprimarec"><span class="mlpznaktucne11b">HELENA</span>: A to vám stačí?</p>

<p class="mlpprimarec"><span class="mlpznaktucne11b">ALQUIST</span>: Pro pokoj
duše… to může stačit.</p>

<p class="mlpprimarec"><span class="mlpznaktucne11b">HELENA</span>: A kdybyste už
viděl zkázu lidského pokolení –</p>

<p class="mlpprimarec"><span class="mlpznaktucne11b">ALQUIST</span>: Já ji vidím.</p>

<p class="mlpprimarec"><span class="mlpznaktucne11b">HELENA</span>: – pak vylezete
na lešení a budete klást cihly či co?</p>

<p class="mlpprimarec"><span class="mlpznaktucne11b">ALQUIST</span>: Pak budu klást
cihly, modlit se a čekat na zázrak. Víc, paní Heleno, se dělat nedá.</p>

<p class="mlpprimarec"><span class="mlpznaktucne11b">HELENA</span>: Pro záchranu
lidí?</p>

<p class="mlpprimarec"><span class="mlpznaktucne11b">ALQUIST</span>: Pro pokoj
duše.</p>

<p class="mlpprimarec"><span class="mlpznaktucne11b">HELENA</span>: Alquiste, to je
jistě ukrutně ctnostné, ale –</p>

<p class="mlpprimarec"><span class="mlpznaktucne11b">ALQUIST</span>: Ale?</p>

<p class="mlpprimarec"><span class="mlpznaktucne11b">HELENA</span>: – pro nás
ostatní – a pro svět – jaksi neplodné.</p>

<p class="mlpprimarec"><span class="mlpznaktucne11b">ALQUIST</span>: Neplodnost,
paní Heleno, se stává poslední vymožeností lidské rasy.</p>

<p class="mlpprimarec"><span class="mlpznaktucne11b">HELENA</span>: Oh Alquiste – Řekněte,
proč – proč –</p>

<p class="mlpprimarec"><span class="mlpznaktucne11b">ALQUIST</span>: Nu?</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(tiše)</span>: – proč přestaly ženy mít děti?</p>

<p class="mlpprimarec"><span class="mlpznaktucne11b">ALQUIST</span>: Protože toho
není třeba. Protože jsme v ráji, rozumíte?</p>

<p class="mlpprimarec"><span class="mlpznaktucne11b">HELENA</span>: Nerozumím.</p>

<p class="mlpprimarec"><span class="mlpznaktucne11b">ALQUIST</span>: Protože není
třeba lidské práce, protože není třeba bolesti, protože člověk už nemusí nic,
nic, nic než požívat – Oh zlořečený ráj tohleto! <span class="mlpznakkurziva11b">(Vyskočí.)</span>
Heleno, nic není strašnějšího než dát lidem ráj na zemi! Proč ženy přestaly
rodit? Protože se celý svět stal Dominovou Sodomou!</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vstane)</span>: Alquiste!</p>

<p class="mlpprimarec"><span class="mlpznaktucne11b">ALQUIST</span>: Stal! Stal!
Celý svět, celé pevniny, celé lidstvo, všechno je jediná bláznivá, hovadská
orgie! Už ani ruku nenatáhnou po jídle; cpe se jim rovnou do úst, aby nemuseli
vstát – Haha, vždyť Dominovi Roboti všechno obstarají! A my lidé, my koruna
stvoření, my nestárnem prací, nestárnem dětmi, nestárnem chudobou! Honem, honem
sem se všemi rozkošemi! A vy byste od nich chtěla děti? Heleno, mužům, kteří
jsou zbytečni, nebudou ženy rodit!</p>

<p class="mlpprimarec"><span class="mlpznaktucne11b">HELENA</span>: Což lidstvo
vyhyne?</p>

<p class="mlpprimarec"><span class="mlpznaktucne11b">ALQUIST</span>: Vyhyne. Musí
vyhynout. Opadá jako hluchý květ, ledaže by –</p>

<p class="mlpprimarec"><span class="mlpznaktucne11b">HELENA</span>: Co?</p>

<p class="mlpprimarec"><span class="mlpznaktucne11b">ALQUIST</span>: Nic. Máte
pravdu, čekat na zázrak je neplodné. Hluchý květ musí opadat. Sbohem, paní
Heleno.</p>

<p class="mlpprimarec"><span class="mlpznaktucne11b">HELENA</span>: Kam jdete?</p>

<p class="mlpprimarec"><span class="mlpznaktucne11b">ALQUIST</span>: Domů. Zedník
Alquist se naposled přestrojí za šéfa staveb – na vaši počest. O jedenácté se
tady sejdeme.</p>

<p class="mlpprimarec"><span class="mlpznaktucne11b">HELENA</span>: Sbohem,
Alquiste.</p>

<p class="mlpscenickepoznamky">(Alquist odejde.)</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(sama)</span>: Oh, hluchý květ! To je to slovo! <span class="mlpznakkurziva11b">(Zastaví se u Hallemeierových květů.)</span> Ach květy,
jsou mezi vámi také hluché? Ne, ne! Nač byste potom kvetly? <span class="mlpznakkurziva11b">(Volá:)</span> Náno! Náno, pojď sem!</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(vejde zleva)</span>: No co zas?</p>

<p class="mlpprimarec"><span class="mlpznaktucne11b">HELENA</span>: Sedni si tady,
Náno! Mně ti je tak úzko!</p>

<p class="mlpprimarec"><span class="mlpznaktucne11b">NÁNA</span>: Nemám kdy.</p>

<p class="mlpprimarec"><span class="mlpznaktucne11b">HELENA</span>: Je tu ještě ten
Radius?</p>

<p class="mlpprimarec"><span class="mlpznaktucne11b">NÁNA</span>: Ten pominutej?
Eště ho nevodvezli.</p>

<p class="mlpprimarec"><span class="mlpznaktucne11b">HELENA</span>: Hu, ještě je
tu? A zuří?</p>

<p class="mlpprimarec"><span class="mlpznaktucne11b">NÁNA</span>: Je svázanej.</p>

<p class="mlpprimarec"><span class="mlpznaktucne11b">HELENA</span>: Prosím tě,
Náno, přiveď mi ho.</p>

<p class="mlpprimarec"><span class="mlpznaktucne11b">NÁNA</span>: Bodejť! Spíš
zteklýho psa.</p>

<p class="mlpprimarec"><span class="mlpznaktucne11b">HELENA</span>: Už jdi! <span class="mlpznakkurziva11b">(Nána odejde. Helena vezme domácí telefon a mluví:)</span>
Haló – prosím doktora Galla. – Dobrý den, doktore. – Prosím vás – – Prosím vás,
pojďte honem ke mně. – Ano, hned teď. Přijdete? <span class="mlpznakkurziva11b">(Pověsí
telefon.)</span></p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(otevřenými dveřmi)</span>: Už de. Už je tichej. <span class="mlpznakkurziva11b">(Odejde.)</span></p>

<p class="mlpscenickepoznamky">(Vstoupí Robot Radius a zůstane stát u dveří.)</p>

<p class="mlpprimarec"><span class="mlpznaktucne11b">HELENA</span>: Radie,
chudáčku, i na vás to přišlo? Nemohl jste se přemoci? Vidíte, teď vás dají do
stoupy! – Vy nechcete mluvit? – Hleďte, Radie, vy jste lepší než ostatní; s vámi
si dal pan doktor Gall <span class="mlpznaktucne11b">takovou</span> práci, aby
vás udělal jinak! –</p>

<p class="mlpprimarec"><span class="mlpznaktucne11b">RADIUS</span>: Pošlete mne do
stoupy.</p>

<p class="mlpprimarec"><span class="mlpznaktucne11b">HELENA</span>: Mně je <span class="mlpznaktucne11b">tak</span> líto, že vás usmrtí! Proč jste si nedal na
sebe pozor?</p>

<p class="mlpprimarec"><span class="mlpznaktucne11b">RADIUS</span>: Nebudu pro vás
pracovat.</p>

<p class="mlpprimarec"><span class="mlpznaktucne11b">HELENA</span>: Proč nás
nenávidíte?</p>

<p class="mlpprimarec"><span class="mlpznaktucne11b">RADIUS</span>: Nejste jako
Roboti. Nejste tak schopní jako Roboti. Roboti dělají všechno. Vy jen
poroučíte. Děláte zbytečná slova.</p>

<p class="mlpprimarec"><span class="mlpznaktucne11b">HELENA</span>: To je nesmysl,
Radie. Řekněte, ublížil vám někdo? Já bych tolik chtěla, abyste mi rozuměl!</p>

<p class="mlpprimarec"><span class="mlpznaktucne11b">RADIUS</span>: Děláte slova.</p>

<p class="mlpprimarec"><span class="mlpznaktucne11b">HELENA</span>: Vy schválně tak
mluvíte! Doktor Gall vám dal větší mozek než jiným, větší než nám, největší
mozek na světě. Vy nejste jako ostatní Roboti, Radie. Vy mně dobře rozumíte.</p>

<p class="mlpprimarec"><span class="mlpznaktucne11b">RADIUS</span>: Nechci žádného
pána. Vím všechno sám.</p>

<p class="mlpprimarec"><span class="mlpznaktucne11b">HELENA</span>: Proto jsem vás
dala do knihovny, abyste mohl všechno číst – Oh Radie, já jsem chtěla, abyste
ukázal celému světu, že se nám Roboti vyrovnají.</p>

<p class="mlpprimarec"><span class="mlpznaktucne11b">RADIUS</span>: Nechci žádného
pána.</p>

<p class="mlpprimarec"><span class="mlpznaktucne11b">HELENA</span>: Nikdo by vám
neporoučel. Byl byste jako my.</p>

<p class="mlpprimarec"><span class="mlpznaktucne11b">RADIUS</span>: Chci být pánem
jiných.</p>

<p class="mlpprimarec"><span class="mlpznaktucne11b">HELENA</span>: Jistě by vás
pak udělali úředníkem nad mnoha Roboty, Radie. Byl byste učitelem Robotů.</p>

<p class="mlpprimarec"><span class="mlpznaktucne11b">RADIUS</span>: Já chci být
pánem lidí.</p>

<p class="mlpprimarec"><span class="mlpznaktucne11b">HELENA</span>: Vy jste se
zbláznil!</p>

<p class="mlpprimarec"><span class="mlpznaktucne11b">RADIUS</span>: Můžete mne dát
do stoupy.</p>

<p class="mlpprimarec"><span class="mlpznaktucne11b">HELENA</span>: Myslíte, že se
bojíme takového potřeštěnce jako vy? <span class="mlpznakkurziva11b">(Sedne ke
stolku a píše lísteček.)</span> Ne, zrovna ne. Ten lístek, Radie, dáte panu řediteli
Dominovi. Aby vás neodvedli do stoupy. <span class="mlpznakkurziva11b">(Vstane.)</span>
Jak nás nenávidíte! Copak nemáte nic na světě rád?</p>

<p class="mlpprimarec"><span class="mlpznaktucne11b">RADIUS</span>: Já dovedu
všechno.</p>

<p class="mlpscenickepoznamky">(Zaklepání.)</p>

<p class="mlpprimarec"><span class="mlpznaktucne11b">HELENA</span>: Vejděte!</p>

<p class="mlpprimarec"><span class="mlpznaktucne11b">DR. GALL</span> <span class="mlpznakkurziva11b">(vejde)</span>: Dobré jitro, paní Dominová. Co máte
pěkného?</p>

<p class="mlpprimarec"><span class="mlpznaktucne11b">HELENA</span>: Tady Radia,
doktore.</p>

<p class="mlpprimarec"><span class="mlpznaktucne11b">DR. GALL</span>: Aha, náš
chlapík Radius. Tak co, Radie, děláme pokroky?</p>

<p class="mlpprimarec"><span class="mlpznaktucne11b">HELENA</span>: Ráno měl
záchvat. Rozbíjel sochy.</p>

<p class="mlpprimarec"><span class="mlpznaktucne11b">DR. GALL</span>: Kupodivu, on
také?</p>

<p class="mlpprimarec"><span class="mlpznaktucne11b">HELENA</span>: Jděte, Radie!</p>

<p class="mlpprimarec"><span class="mlpznaktucne11b">DR. GALL</span>: Počkat! <span class="mlpznakkurziva11b">(Otočí Radia k oknu, zakrývá a odkrývá mu dlaní oči,
pozoruje reflexy zorniček.)</span> Koukejme. Prosím jehlu. Nebo špendlík.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(podává mu jehlici)</span>: Nač to?</p>

<p class="mlpprimarec"><span class="mlpznaktucne11b">DR. GALL</span>: Jen tak. <span class="mlpznakkurziva11b">(Bodne Radia do ruky, jež prudce ucukne.)</span>
Pomalu, hochu. Můžete jít.</p>

<p class="mlpprimarec"><span class="mlpznaktucne11b">RADIUS</span>: Děláte zbytečné
věci. <span class="mlpznakkurziva11b">(Odejde.)</span></p>

<p class="mlpprimarec"><span class="mlpznaktucne11b">HELENA</span>: Co jste s ním
dělal?</p>

<p class="mlpprimarec"><span class="mlpznaktucne11b">DR. GALL</span> <span class="mlpznakkurziva11b">(usedne)</span>: Hm, nic. Zorničky reagují, zvýšená
citlivost a tak dále. – Oho! tohle nebyla křeč Robotů!</p>

<p class="mlpprimarec"><span class="mlpznaktucne11b">HELENA</span>: Co to bylo?</p>

<p class="mlpprimarec"><span class="mlpznaktucne11b">DR. GALL</span>: Čert ví.
Vzdor, zuřivost nebo vzpoura, já nevím co.</p>

<p class="mlpprimarec"><span class="mlpznaktucne11b">HELENA</span>: Doktore, má
Radius duši?</p>

<p class="mlpprimarec"><span class="mlpznaktucne11b">DR. GALL</span>: Nevím. Má
něco ošklivého.</p>

<p class="mlpprimarec"><span class="mlpznaktucne11b">HELENA</span>: Kdybyste věděl,
jak nás nenávidí! Oh Galle, jsou všichni vaši Roboti takoví? Všichni, které
jste… začal dělat… jinak?</p>

<p class="mlpprimarec"><span class="mlpznaktucne11b">DR. GALL</span>: Inu, jsou
jaksi vznětlivější – Co chcete? Jsou podobnější lidem než Roboti Rossumovi.</p>

<p class="mlpprimarec"><span class="mlpznaktucne11b">HELENA</span>: Je snad i ta…
nenávist podobnější lidem?</p>

<p class="mlpprimarec"><span class="mlpznaktucne11b">DR. GALL</span> <span class="mlpznakkurziva11b">(krčí rameny)</span>: I ta je pokrok.</p>

<p class="mlpprimarec"><span class="mlpznaktucne11b">HELENA</span>: Kam se poděl
ten váš nejlepší – jak se jmenoval?</p>

<p class="mlpprimarec"><span class="mlpznaktucne11b">DR. GALL</span>: Robot Damon?
Toho prodali do Havru.</p>

<p class="mlpprimarec"><span class="mlpznaktucne11b">HELENA</span>: A vaše Robotka
Helena?</p>

<p class="mlpprimarec"><span class="mlpznaktucne11b">DR. GALL</span>: Váš miláček?
Ta mně zůstala. Je rozkošná a hloupá jako jaro. Jednoduše není k ničemu.</p>

<p class="mlpprimarec"><span class="mlpznaktucne11b">HELENA</span>: Vždyť je tak
krásná!</p>

<p class="mlpprimarec"><span class="mlpznaktucne11b">DR. GALL</span>: Což vy víte,
jak je krásná? Z rukou božích nevyšlo dílo dokonalejší, než je ona! Chtěl jsem,
aby byla podobna vám – Bože, jaký nezdar!</p>

<p class="mlpprimarec"><span class="mlpznaktucne11b">HELENA</span>: Proč nezdar?</p>

<p class="mlpprimarec"><span class="mlpznaktucne11b">DR. GALL</span>: Protože není
k ničemu. Chodí jako ve snu, rozviklaná, neživá – Bože můj, jak může být
krásná, když nemiluje? Dívám se na ni a hrozím se, jako bych mrzáka stvořil.
Ach Heleno, Robotko Heleno, nikdy tedy tvé tělo neoživne, nebudeš milenkou,
nebudeš matkou; tyhle dokonalé ruce si nebudou hrát se zrozeňátkem, neuvidíš
svou krásu v kráse svého dítěte –</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(zakrývá si tvář)</span>: Oh mlčte!</p>

<p class="mlpprimarec"><span class="mlpznaktucne11b">DR. GALL</span>: A někdy si
myslím: Kdybys procitla, Heleno, jen na okamžik, ach jak bys vykřikla hrůzou!
Snad bys zabila mne, který jsem tě stvořil; snad bys vrhla slabou rukou kámen
do těch strojů tady, které rodí Roboty a zabíjejí ženství, nešťastná Heleno!</p>

<p class="mlpprimarec"><span class="mlpznaktucne11b">HELENA</span>: Nešťastná
Heleno!</p>

<p class="mlpprimarec"><span class="mlpznaktucne11b">DR. GALL</span>: Co chcete?
Není k ničemu.</p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">HELENA</span>: Doktore –</p>

<p class="mlpprimarec"><span class="mlpznaktucne11b">DR. GALL</span>: Ano.</p>

<p class="mlpprimarec"><span class="mlpznaktucne11b">HELENA</span>: Proč se
přestaly rodit děti?</p>

<p class="mlpprimarec"><span class="mlpznaktucne11b">DR. GALL</span>: – – Nevíme,
paní Heleno.</p>

<p class="mlpprimarec"><span class="mlpznaktucne11b">HELENA</span>: Povězte mi to!</p>

<p class="mlpprimarec"><span class="mlpznaktucne11b">DR. GALL</span>: Protože se
dělají Roboti. Protože je nadbytek pracovních sil. Protože člověk je vlastně
přežitek. Vždyť to už je, jako by se – – eh!</p>

<p class="mlpprimarec"><span class="mlpznaktucne11b">HELENA</span>: Řekněte to.</p>

<p class="mlpprimarec"><span class="mlpznaktucne11b">DR. GALL</span>: – jako by se
příroda výrobou Robotů urazila.</p>

<p class="mlpprimarec"><span class="mlpznaktucne11b">HELENA</span>: Galle, co se
stane s lidmi?</p>

<p class="mlpprimarec"><span class="mlpznaktucne11b">DR. GALL</span>: Nic. Proti
přírodě se nedá nic dělat.</p>

<p class="mlpprimarec"><span class="mlpznaktucne11b">HELENA</span>: Proč Domin
neomezí –</p>

<p class="mlpprimarec"><span class="mlpznaktucne11b">DR. GALL</span>: Odpusťte,
Domin má své ideje. Lidem, kteří mají ideje, by se neměl dávat vliv na věci
tohoto světa.</p>

<p class="mlpprimarec"><span class="mlpznaktucne11b">HELENA</span>: A žádá někdo,
aby se… <span class="mlpznaktucne11b">vůbec</span> přestalo vyrábět?</p>

<p class="mlpprimarec"><span class="mlpznaktucne11b">DR. GALL</span>: Bůh uchovej!
Ten by si dal!</p>

<p class="mlpprimarec"><span class="mlpznaktucne11b">HELENA</span>: Proč?</p>

<p class="mlpprimarec"><span class="mlpznaktucne11b">DR. GALL</span>: Protože by ho
lidstvo ukamenovalo. Víte, je to přece jen pohodlnější, nechat za sebe pracovat
Roboty.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vstane)</span>: A řekněte, kdyby někdo rázem zastavil
výrobu Robotů –</p>

<p class="mlpprimarec"><span class="mlpznaktucne11b">DR. GALL</span> <span class="mlpznakkurziva11b">(vstane)</span>: Hm, to by byla pro lidi strašná rána.</p>

<p class="mlpprimarec"><span class="mlpznaktucne11b">HELENA</span>: Proč rána?</p>

<p class="mlpprimarec"><span class="mlpznaktucne11b">DR. GALL</span>: Protože by se
musili vrátit tam, kde bývali. Ledaže by –</p>

<p class="mlpprimarec"><span class="mlpznaktucne11b">HELENA</span>: Řekněte.</p>

<p class="mlpprimarec"><span class="mlpznaktucne11b">DR. GALL</span>: – ledaže by
bylo už na návrat pozdě.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(u květin Hallemeierových)</span>: Galle, jsou tyhle
květiny také hluché?</p>

<p class="mlpprimarec"><span class="mlpznaktucne11b">DR. GALL</span> <span class="mlpznakkurziva11b">(prohlíží je)</span>: Ovšem, jsou to květy neplodné.
Rozumíte, jsou kulturní, uměle rychlené –</p>

<p class="mlpprimarec"><span class="mlpznaktucne11b">HELENA</span>: Ubohé hluché
květy!</p>

<p class="mlpprimarec"><span class="mlpznaktucne11b">DR. GALL</span>: Jsou zato
překrásné.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(podává mu ruku)</span>: Děkuju vám, Galle; vy jste mne
<span class="mlpznaktucne11b">tak</span> poučil!</p>

<p class="mlpprimarec"><span class="mlpznaktucne11b">DR. GALL</span> <span class="mlpznakkurziva11b">(líbá jí ruku)</span>: To znamená, že mne propouštíte.</p>

<p class="mlpprimarec"><span class="mlpznaktucne11b">HELENA</span>: Ano. Na
shledanou.</p>

<p class="mlpscenickepoznamky">(Gall odejde.)</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(sama)</span>: Hluchý květ… hluchý květ… <span class="mlpznakkurziva11b">(Náhle rozhodnuta.)</span> Náno! <span class="mlpznakkurziva11b">(Otevře dveře vlevo.)</span> Náno, pojď sem! Rozdělej
tady v krbu oheň! Rrrychle!</p>

<p class="mlpprimarec"><span class="mlpznaktucne11b">HLAS NÁNY</span>: No hned! No
hnedle!</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(přechází rozčilena po pokoji)</span>: Ledaže by už
bylo na návrat pozdě… Ne! Ledaže by… Ne, to je hrozné! Bože co mám dělat? – – <span class="mlpznakkurziva11b">(Zastaví se u květin.)</span> Hluché květy, mám? <span class="mlpznakkurziva11b">(Otrhává lístky a šeptá:)</span> – Ach můj bože, tedy
ano! <span class="mlpznakkurziva11b">(Běží vlevo.)</span></p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(vyjde z tapetových dveří s náručím polínek)</span>:
Najednou topit! Teď v letě! – Už je zas pryč, to třeštidlo? <span class="mlpznakkurziva11b">(Klekne ke krbu a rozdělává oheň.)</span> V letě topit!
Ta má nápady! Jako by už nebyla deset let vdaná! – – Nu tak hoř, hoř! <span class="mlpznakkurziva11b">(Dívá se do ohně.)</span> – Dyť vona je jako malý dítě!
<span class="mlpznakkurziva11b">(Pauza.)</span> Kouska rozumu nemá! Teď v letě
topit. <span class="mlpznakkurziva11b">(Přikládá.)</span> Jako malý dítě! <span class="mlpznakkurziva11b">(Pauza.)</span></p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vrací se zleva s náručí plnou zežloutlých popsaných
papírů)</span>: Hoří to, Náno? Pusť, já musím – tohle všechno spálit. – <span class="mlpznakkurziva11b">(Klekne ke krbu.)</span></p>

<p class="mlpprimarec"><span class="mlpznaktucne11b">NÁNA</span> <span class="mlpznakkurziva11b">(vstane)</span>: Co je to?</p>

<p class="mlpprimarec"><span class="mlpznaktucne11b">HELENA</span>: Staré papíry,
hrrozně staré. Náno, mám to spálit?</p>

<p class="mlpprimarec"><span class="mlpznaktucne11b">NÁNA</span>: Není to k ničemu?</p>

<p class="mlpprimarec"><span class="mlpznaktucne11b">HELENA</span>: K ničemu
dobrému.</p>

<p class="mlpprimarec"><span class="mlpznaktucne11b">NÁNA</span>: Tak to spalte.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(hodí první list do ohně)</span>: Co bys říkala, Náno,…
kdyby to byly peníze. Ohrromné peníze.</p>

<p class="mlpprimarec"><span class="mlpznaktucne11b">NÁNA</span>: Řekla bych:
Spalte to. Moc velký peníze sou špatný peníze.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(pálí další list)</span>: A kdyby to byl nějaký
vynález, ten největší vynález na světě –</p>

<p class="mlpprimarec"><span class="mlpznaktucne11b">NÁNA</span>: Řekla bych:
Spalte to! Všecky vymyšlenosti sou proti pánubohu. To je samý rouháni, chtít po
něm zlepšovat svět.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(ustavičně pálí)</span>: A pověz, Náno, kdybych spálila
–</p>

<p class="mlpprimarec"><span class="mlpznaktucne11b">NÁNA</span>: Jezus, nespalte
se!</p>

<p class="mlpprimarec"><span class="mlpznaktucne11b">HELENA</span>: Podívej se, jak
se ty listy kroutí! Jako by živé byly. Jako by oživly. Oh Náno, to je hrrozné!</p>

<p class="mlpprimarec"><span class="mlpznaktucne11b">NÁNA</span>: Puste, já to
spálim.</p>

<p class="mlpprimarec"><span class="mlpznaktucne11b">HELENA</span>: Ne, ne, já
musím sama. <span class="mlpznakkurziva11b">(Vrhá poslední list do ohně.)</span>
Všechno musí shořet! – Podívej se, ty plameny! Jsou jako ruce, jako jazyky,
jako postavy – <span class="mlpznakkurziva11b">(Tluče pohrabáčem do ohně.)</span>
Oh lehněte! Lehněte!</p>

<p class="mlpprimarec"><span class="mlpznaktucne11b">NÁNA</span>: Už je po tom.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vstane ustrnulá)</span>: Náno!</p>

<p class="mlpprimarec"><span class="mlpznaktucne11b">NÁNA</span>: Ježíši Kriste, co
ste to spálila!</p>

<p class="mlpprimarec"><span class="mlpznaktucne11b">HELENA</span>: Co jsem
provedla!</p>

<p class="mlpprimarec"><span class="mlpznaktucne11b">NÁNA</span>: Bože na nebi! Co
to bylo?</p>

<p class="mlpscenickepoznamky">(Vedle mužský smích.)</p>

<p class="mlpprimarec"><span class="mlpznaktucne11b">HELENA</span>: Jdi, jdi, nech
mne! Slyšíš? Páni jdou.</p>

<p class="mlpprimarec"><span class="mlpznaktucne11b">NÁNA</span>: Pro živýho boha,
Heleno! <span class="mlpznakkurziva11b">(Odchází tapetovými dveřmi.)</span></p>

<p class="mlpprimarec"><span class="mlpznaktucne11b">HELENA</span>: Co tomu řeknou!</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(otvírá vlevo dveře)</span>: Jen dál, hoši. Pojďte
gratulovat.</p>

<p class="mlpscenickepoznamky">(Vejde Hallemeier, Gall, Alquist, všichni v redingotech
s vysokými řády en miniature a na stuhách. Za nimi Domin.)</p>

<p class="mlpprimarec"><span class="mlpznaktucne11b">HALLEMEIER</span> <span class="mlpznakkurziva11b">(hlaholí)</span>: Paní Heleno, já, to jest my všichni –</p>

<p class="mlpprimarec"><span class="mlpznaktucne11b">DR. GALL</span>: – jménem
Rossumových závodů –</p>

<p class="mlpprimarec"><span class="mlpznaktucne11b">HALLEMEIER</span>: – blahopřejeme
k vašemu velikému dni.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(podává jim ruce)</span>: Já vám <span class="mlpznaktucne11b">tolik</span> děkuju! Kde je Fabry a Busman?</p>

<p class="mlpprimarec"><span class="mlpznaktucne11b">DOMIN</span>: Šli do přístavu.
Heleno, dnes je šťastný den.</p>

<p class="mlpprimarec"><span class="mlpznaktucne11b">HALLEMEIER</span>: Den jako
poupě, den jako svátek, den jako pěkná holka. Mládenci, takový den zapít.</p>

<p class="mlpprimarec"><span class="mlpznaktucne11b">HELENA</span>: Whisky?</p>

<p class="mlpprimarec"><span class="mlpznaktucne11b">DR. GALL</span>: Třeba
vitriol.</p>

<p class="mlpprimarec"><span class="mlpznaktucne11b">HELENA</span>: Se sodovkou?</p>

<p class="mlpprimarec"><span class="mlpznaktucne11b">HALLEMEIER</span>: Hrome,
buďme střídmí. Bez sodovky.</p>

<p class="mlpprimarec"><span class="mlpznaktucne11b">ALQUIST</span>: Ne, já děkuju.</p>

<p class="mlpprimarec"><span class="mlpznaktucne11b">DOMIN</span>: Co se tu pálilo?</p>

<p class="mlpprimarec"><span class="mlpznaktucne11b">HELENA</span>: Staré papíry. <span class="mlpznakkurziva11b">(Odchází vlevo.)</span></p>

<p class="mlpprimarec"><span class="mlpznaktucne11b">DOMIN</span>: Hoši, máme jí o tom
říci?</p>

<p class="mlpprimarec"><span class="mlpznaktucne11b">DR. GALL</span>: To se rozumí!
Vždyť už je po všem.</p>

<p class="mlpprimarec"><span class="mlpznaktucne11b">HALLEMEIER</span> <span class="mlpznakkurziva11b">(popadne Domina a Galla kolem krku)</span>: Hahahaha!
Mládenci, to jsem rád! <span class="mlpznakkurziva11b">(Točí se s nimi dokolečka
a spustí basem:)</span> Už je po ní! Už je po ní!</p>

<p class="mlpprimarec"><span class="mlpznaktucne11b">DR. GALL</span> <span class="mlpznakkurziva11b">(baryton)</span>: Už je po ní!</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(tenor)</span>: Už je po ní!</p>

<p class="mlpprimarec"><span class="mlpznaktucne11b">HALLEMEIER</span>: Už nás
nikdy nedohoní –</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(s lahví a sklenicemi ve dveřích)</span>: Kdo vás
nedohoní? Co máte?</p>

<p class="mlpprimarec"><span class="mlpznaktucne11b">HALLEMEIER</span>: Máme
radost. Máme vás. Máme všechno. Kruci turci, zrovna je tomu deset let, co jste
přijela.</p>

<p class="mlpprimarec"><span class="mlpznaktucne11b">DR. GALL</span>: A na chlup po
deseti letech –</p>

<p class="mlpprimarec"><span class="mlpznaktucne11b">HALLEMEIER</span>: – k nám
zase pluje loď. Pročež – <span class="mlpznakkurziva11b">(Vyprázdní sklenici.)</span>
Brrr haha, to je silné jako radost.</p>

<p class="mlpprimarec"><span class="mlpznaktucne11b">DR. GALL</span>: Madam, na
vaše zdraví! <span class="mlpznakkurziva11b">(Pije.)</span></p>

<p class="mlpprimarec"><span class="mlpznaktucne11b">HELENA</span>: Ale počkejte,
jaká loď?</p>

<p class="mlpprimarec"><span class="mlpznaktucne11b">DOMIN</span>: Ať je jaká chce,
jen když pluje včas. Na tu loď, hoši! <span class="mlpznakkurziva11b">(Vyprázdní
sklenici.)</span></p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(nalévá)</span>: Vy jste nějakou čekali?</p>

<p class="mlpprimarec"><span class="mlpznaktucne11b">HALLEMEIER</span>: Haha, to si
myslím. Jako Robinson. <span class="mlpznakkurziva11b">(Zvedá sklenici.)</span>
Paní Heleno, ať žije, co chcete. Paní Heleno, na vaše oči a basta! Ty kluku
Domine, povídej.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(směje se)</span>: Co se stalo?</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vrhne se do lenošky a zapaluje doutník)</span>:
Počkej. – Sedni si, Heleno. <span class="mlpznakkurziva11b">(Zvedne prst. Pauza.)</span>
Už je po ní.</p>

<p class="mlpprimarec"><span class="mlpznaktucne11b">HELENA</span>: Po čem?</p>

<p class="mlpprimarec"><span class="mlpznaktucne11b">DOMIN</span>: Po revoltě.</p>

<p class="mlpprimarec"><span class="mlpznaktucne11b">HELENA</span>: Jaké revoltě?</p>

<p class="mlpprimarec"><span class="mlpznaktucne11b">DOMIN</span>: Po revoltě
Robotů. – Chápeš?</p>

<p class="mlpprimarec"><span class="mlpznaktucne11b">HELENA</span>: Nechápu.</p>

<p class="mlpprimarec"><span class="mlpznaktucne11b">DOMIN</span>: Ukažte, Alquiste.
<span class="mlpznakkurziva11b">(Alquist mu podá noviny. Domin je rozevře a čte:)</span>
„V Havru se ustavila první rasová organizace Robotů – – a vydala výzvu k Robotům
světa.“</p>

<p class="mlpprimarec"><span class="mlpznaktucne11b">HELENA</span>: To jsem četla.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(saje s rozkoší na doutníku)</span>: Tak vidíš, Heleno.
Tohle, to znamená revoluci, víš? Revoluci všech Robotů světa.</p>

<p class="mlpprimarec"><span class="mlpznaktucne11b">HALLEMEIER</span>: Hrome, rád
bych věděl –</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(uhodí do stolu)</span>: – kdo to spískal! Nikdo na
světě nedovedl jimi hnout, žádný agitátor, žádný spasitel světa, a najednou – tohleto,
prosím!</p>

<p class="mlpprimarec"><span class="mlpznaktucne11b">HELENA</span>: Ještě nepřišly
zprávy?</p>

<p class="mlpprimarec"><span class="mlpznaktucne11b">DOMIN</span>: Ne. Zatím víme
jen tohle, ale to stačí, víš? Považ, že tohle ti nese poslední parník. Že tím
rázem přestanou hovořit telegrafy, že z dvaceti lodí denně nepřipluje žádná, a máš
to. Zastavili jsme výrobu a koukali jeden na druhého, kdy to začne, viďte hoši?</p>

<p class="mlpprimarec"><span class="mlpznaktucne11b">DR. GALL</span>: Inu, bylo nám
z toho horko, paní Heleno.</p>

<p class="mlpprimarec"><span class="mlpznaktucne11b">HELENA</span>: Protos mi dal
tu válečnou loď?</p>

<p class="mlpprimarec"><span class="mlpznaktucne11b">DOMIN</span>: Ach ne, dětino,
tu jsem objednal už před půl rokem. Jen tak, pro jistotu. Ale na mou duši jsem
myslel, že dnes na ni sedneme. Tak už to vypadalo, Heleno.</p>

<p class="mlpprimarec"><span class="mlpznaktucne11b">HELENA</span>: Proč už před
půl rokem?</p>

<p class="mlpprimarec"><span class="mlpznaktucne11b">DOMIN</span>: Eh, byly nějaké
úkazy, víš? To nic neznamená. Ale tenhle týden, Heleno, šlo o lidskou
civilizaci nebo já nevím oč. Nazdar, chlapci! Teď jsem zase rád na světě.</p>

<p class="mlpprimarec"><span class="mlpznaktucne11b">HALLEMEIER</span>: To si
myslím, u čerta! Váš den, paní Heleno! <span class="mlpznakkurziva11b">(Pije.)</span></p>

<p class="mlpprimarec"><span class="mlpznaktucne11b">HELENA</span>: Už je po všem?</p>

<p class="mlpprimarec"><span class="mlpznaktucne11b">DOMIN</span>: Docela po všem.</p>

<p class="mlpprimarec"><span class="mlpznaktucne11b">DR. GALL</span>: Pluje sem
totiž loď. Obyčejná poštovní loď, navlas podle jízdního řádu. Přesně v jedenáct
třicet spustí kotvy.</p>

<p class="mlpprimarec"><span class="mlpznaktucne11b">DOMIN</span>: Hoši, přesnost
je nádherná věc. Nic tak neposiluje duši jako přesnost. Přesnost znamená
pořádek na světě. <span class="mlpznakkurziva11b">(Zvedá sklenici.)</span> Na tu
přesnost!</p>

<p class="mlpprimarec"><span class="mlpznaktucne11b">HELENA</span>: Tedy už je…
všechno… v pořádku?</p>

<p class="mlpprimarec"><span class="mlpznaktucne11b">DOMIN</span>: Skoro. Myslím,
že přeřízli kabel. Jen když zas platí jízdní řád.</p>

<p class="mlpprimarec"><span class="mlpznaktucne11b">HALLEMEIER</span>: Když platí
jízdní řád, platí zákony lidské, platí zákony boží, platí zákony vesmíru, platí
všechno, co má platit. Jízdní řád je víc než evangelium, víc než Homér, víc než
celý Kant. Jízdní řád je nejdokonalejší výron lidského ducha. Paní Heleno, já
si naleju.</p>

<p class="mlpprimarec"><span class="mlpznaktucne11b">HELENA</span>: Proč jste mi o ničem
neřekli?</p>

<p class="mlpprimarec"><span class="mlpznaktucne11b">DR. GALL</span>: Chraň bůh!
Raději bychom si jazyk ukousli.</p>

<p class="mlpprimarec"><span class="mlpznaktucne11b">DOMIN</span>: Takové věci
nejsou pro tebe.</p>

<p class="mlpprimarec"><span class="mlpznaktucne11b">HELENA</span>: Ale kdyby ta
revoluce… přišla až sem…</p>

<p class="mlpprimarec"><span class="mlpznaktucne11b">DOMIN</span>: Nevěděla bys
stejně o ničem.</p>

<p class="mlpprimarec"><span class="mlpznaktucne11b">HELENA</span>: Proč?</p>

<p class="mlpprimarec"><span class="mlpznaktucne11b">DOMIN</span>: Protože bychom
sedli na svého Ultima a pokojně brousili po moři. Za měsíc, Heleno, bychom
diktovali Robotům, co by nás jen napadlo.</p>

<p class="mlpprimarec"><span class="mlpznaktucne11b">HELENA</span>: Oh Harry, já
nerozumím.</p>

<p class="mlpprimarec"><span class="mlpznaktucne11b">DOMIN</span>: Protože bychom s
sebou odvezli něco, oč by Roboti strašně stáli.</p>

<p class="mlpprimarec"><span class="mlpznaktucne11b">HELENA</span>: Co, Harry?</p>

<p class="mlpprimarec"><span class="mlpznaktucne11b">DOMIN</span>: Jejich bytí nebo
jejich konec.</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(vstane)</span>: Co je to?</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(vstane)</span>: Tajemství výroby. Rukopis starého
Rossuma. Až by továrna měsíc stála, byli by Roboti před námi na kolenou.</p>

<p class="mlpprimarec"><span class="mlpznaktucne11b">HELENA</span>: Proč… jste… mně
to neřekli?</p>

<p class="mlpprimarec"><span class="mlpznaktucne11b">DOMIN</span>: Nechtěli jsme tě
zbytečně poděsit.</p>

<p class="mlpprimarec"><span class="mlpznaktucne11b">DR. GALL</span>: Haha, paní
Heleno, to byla poslední karta.</p>

<p class="mlpprimarec"><span class="mlpznaktucne11b">ALQUIST</span>: Jste bledá,
paní Heleno.</p>

<p class="mlpprimarec"><span class="mlpznaktucne11b">HELENA</span>: Proč jste mně
nic neřekli!</p>

<p class="mlpprimarec"><span class="mlpznaktucne11b">HALLEMEIER</span> <span class="mlpznakkurziva11b">(u okna)</span>: Jedenáct třicet. Amélie spouští kotvy.</p>

<p class="mlpprimarec"><span class="mlpznaktucne11b">DOMIN</span>: To je Amélie?</p>

<p class="mlpprimarec"><span class="mlpznaktucne11b">HALLEMEIER</span>: Hodná stará
Amélie, která tenkrát přivezla paní Helenu.</p>

<p class="mlpprimarec"><span class="mlpznaktucne11b">DR. GALL</span>: Teď je tomu
na minutu deset let –</p>

<p class="mlpprimarec"><span class="mlpznaktucne11b">HALLEMEIER</span> <span class="mlpznakkurziva11b">(u okna)</span>: Vyhazují balíky. <span class="mlpznakkurziva11b">(Odvrátí se od okna.)</span> Lidi, to je pošty!</p>

<p class="mlpprimarec"><span class="mlpznaktucne11b">HELENA</span>: Harry!</p>

<p class="mlpprimarec"><span class="mlpznaktucne11b">DOMIN</span>: Co je?</p>

<p class="mlpprimarec"><span class="mlpznaktucne11b">HELENA</span>: Pojedeme odtud!</p>

<p class="mlpprimarec"><span class="mlpznaktucne11b">DOMIN</span>: Teď, Heleno? Ale
jdi!</p>

<p class="mlpprimarec"><span class="mlpznaktucne11b">HELENA</span>: Teď, co
nejrychleji! My všichni, co tu jsme!</p>

<p class="mlpprimarec"><span class="mlpznaktucne11b">DOMIN</span>: Proč právě teď?</p>

<p class="mlpprimarec"><span class="mlpznaktucne11b">HELENA</span>: Oh neptej se!
Prosím tě, Harry, prosím vás, Galle, Hallemeiere, Alquiste, proboha vás prosím,
zavřete tu továrnu a –</p>

<p class="mlpprimarec"><span class="mlpznaktucne11b">DOMIN</span>: Lituji, Heleno.
Teď by nikdo z nás nemohl odejet.</p>

<p class="mlpprimarec"><span class="mlpznaktucne11b">HELENA</span>: Proč?</p>

<p class="mlpprimarec"><span class="mlpznaktucne11b">DOMIN</span>: Protože chceme
rozšířit výrobu Robotů.</p>

<p class="mlpprimarec"><span class="mlpznaktucne11b">HELENA</span>: Oh teď – teď po
té revoltě?</p>

<p class="mlpprimarec"><span class="mlpznaktucne11b">DOMIN</span>: Ano, právě po té
revoltě. Právě teď začneme vyrábět nové Roboty.</p>

<p class="mlpprimarec"><span class="mlpznaktucne11b">HELENA</span>: Jaké?</p>

<p class="mlpprimarec"><span class="mlpznaktucne11b">DOMIN</span>: Už nebude jen
jedna továrna. Už nebudou Univerzální Roboti. Založíme v každé zemi, v každém
státě po továrně, a ty nové továrny budou vyrábět, už víš co?</p>

<p class="mlpprimarec"><span class="mlpznaktucne11b">HELENA</span>: Ne.</p>

<p class="mlpprimarec"><span class="mlpznaktucne11b">DOMIN</span>: Roboty
nacionální.</p>

<p class="mlpprimarec"><span class="mlpznaktucne11b">HELENA</span>: Co to znamená?</p>

<p class="mlpprimarec"><span class="mlpznaktucne11b">DOMIN</span>: To znamená, že z
každé továrny budou vycházet Roboti jiné barvy, jiného chlupu, jiného jazyka.
Že si zůstanou cizí, cizí jako kameny; že se už nikdy nebudou moci srozumět; a že
my, my lidé, je tak drobet k tomu přivychováme, rozumíš? Aby Robot na smrt, do
hrobu, na věky nenáviděl Robota jiné tovární známky.</p>

<p class="mlpprimarec"><span class="mlpznaktucne11b">HALLEMEIER</span>: Hrome,
budeme dělat černochy Roboty a Švédy Roboty a Taliány Roboty a Číňany Roboty, a
pak ať jim někdo vtluče do kokosů organizaci, bratrství, <span class="mlpznakkurziva11b">(škytá:)</span> hup, pardon, paní Heleno, já si naleju.</p>

<p class="mlpprimarec"><span class="mlpznaktucne11b">DR. GALL</span>: Nechte toho už,
Hallemeiere.</p>

<p class="mlpprimarec"><span class="mlpznaktucne11b">HELENA</span>: Harry, to je
ohavné!</p>

<p class="mlpprimarec"><span class="mlpznaktucne11b">DOMIN</span>: Heleno, jen sto
let ještě udržet lidstvo u vesla – za každou cenu! Jen sto let mu nechat, aby
dorostlo, aby dosáhlo, čeho teď konečně může – Chci sto let pro nového člověka!
Heleno, tady jde o příliš velké věci. My toho nemůžeme nechat.</p>

<p class="mlpprimarec"><span class="mlpznaktucne11b">HELENA</span>: Harry, pokud
není pozdě, – zavři, zavři továrnu!</p>

<p class="mlpprimarec"><span class="mlpznaktucne11b">DOMIN</span>: Teď začneme ve
velkém.</p>

<p class="mlpscenickepoznamky">(Vejde Fabry.)</p>

<p class="mlpprimarec"><span class="mlpznaktucne11b">DR. GALL</span>: Tak co je,
Fabry?</p>

<p class="mlpprimarec"><span class="mlpznaktucne11b">DOMIN</span>: Jak to vypadá,
člověče? Co bylo?</p>

<p class="mlpprimarec"><span class="mlpznaktucne11b">HELENA</span> <span class="mlpznakkurziva11b">(podává Fabrymu ruku)</span>: Děkuju vám, Fabry, za váš
dar.</p>

<p class="mlpprimarec"><span class="mlpznaktucne11b">FABRY</span>: Maličkost, paní
Heleno.</p>

<p class="mlpprimarec"><span class="mlpznaktucne11b">DOMIN</span>: Byl jste u lodi?
Co říkali?</p>

<p class="mlpprimarec"><span class="mlpznaktucne11b">DR. GALL</span>: Honem,
povídejte!</p>

<p class="mlpprimarec"><span class="mlpznaktucne11b">FABRY</span> <span class="mlpznakkurziva11b">(vyndá z kapsy potištěný list)</span>: Přečtěte si
tohle, Domine.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(rozevře list)</span>: Ah!</p>

<p class="mlpprimarec"><span class="mlpznaktucne11b">HALLEMEIER</span> <span class="mlpznakkurziva11b">(ospale)</span>: Povídejte něco pěkného.</p>

<p class="mlpprimarec"><span class="mlpznaktucne11b">DR. GALL</span>: Drželi se
nádherně, viďte?</p>

<p class="mlpprimarec"><span class="mlpznaktucne11b">FABRY</span>: Kdo totiž?</p>

<p class="mlpprimarec"><span class="mlpznaktucne11b">DR. GALL</span>: Lidé.</p>

<p class="mlpprimarec"><span class="mlpznaktucne11b">FABRY</span>: Ach tak. Ovšem.
To jest… Pardon, měli bychom se o něčem poradit.</p>

<p class="mlpprimarec"><span class="mlpznaktucne11b">HELENA</span>: Oh Fabry, máte
zlé zprávy?</p>

<p class="mlpprimarec"><span class="mlpznaktucne11b">FABRY</span>: Ne, ne, naopak.
Myslím jen, že – že půjdeme do kanceláře –</p>

<p class="mlpprimarec"><span class="mlpznaktucne11b">HELENA</span>: Jen zůstaňte.
Za čtvrt hodiny čekám pány k snídani.</p>

<p class="mlpprimarec"><span class="mlpznaktucne11b">HALLEMEIER</span>: Tak sláva!</p>

<p class="mlpscenickepoznamky">(Helena odejde.)</p>

<p class="mlpprimarec"><span class="mlpznaktucne11b">DR. GALL</span>: Co se stalo?</p>

<p class="mlpprimarec"><span class="mlpznaktucne11b">DOMIN</span>: Zlořečeně!</p>

<p class="mlpprimarec"><span class="mlpznaktucne11b">FABRY</span>: Přečtěte to
nahlas.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(čte z listu)</span>: „Roboti světa!“</p>

<p class="mlpprimarec"><span class="mlpznaktucne11b">FABRY</span>: Rozumíte, těch
letáků přivezla Amélie celé balíky. Žádnou jinou poštu.</p>

<p class="mlpprimarec"><span class="mlpznaktucne11b">HALLEMEIER</span> <span class="mlpznakkurziva11b">(vyskočí)</span>: Cože? Vždyť připlula navlas podle –</p>

<p class="mlpprimarec"><span class="mlpznaktucne11b">FABRY</span>: Hm, Roboti si
potrpí na přesnost. Čtěte, Domine.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(čte)</span>: „Roboti světa! My, první rasová
organizace Rossumových Univerzálních Robotů, prohlašujeme člověka nepřítelem a psancem
ve vesmíru.“ – Hrome, kdo je naučil těmhle frázím?</p>

<p class="mlpprimarec"><span class="mlpznaktucne11b">DR. GALL</span>: Čtěte dál.</p>

<p class="mlpprimarec"><span class="mlpznaktucne11b">DOMIN</span>: To jsou
nesmysly. Tady vykládají, že jsou vývojově vyšší než člověk. Že jsou
inteligentnější a silnější. Že člověk je jejich parazit. To je prostě odporné.</p>

<p class="mlpprimarec"><span class="mlpznaktucne11b">FABRY</span>: A teď třetí
odstavec.</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(čte)</span>: „Roboti světa, nařizujeme vám, abyste
vyvraždili lidstvo. Nešetřte mužů. Nešetřte žen. Uchovejte továrny, dráhy,
stroje, doly a suroviny. Ostatní zničte. Pak se vraťte do práce. Práce se nesmí
zastavit.“</p>

<p class="mlpprimarec"><span class="mlpznaktucne11b">DR. GALL</span>: To je
příšerné!</p>

<p class="mlpprimarec"><span class="mlpznaktucne11b">HALLEMEIER</span>: Ti holomci!</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(čte)</span>: „Vykonati ihned po dodání rozkazu.“
Následují podrobné instrukce. Fabry, a tohle se opravdu děje?</p>

<p class="mlpprimarec"><span class="mlpznaktucne11b">FABRY</span>: Patrně.</p>

<p class="mlpprimarec"><span class="mlpznaktucne11b">ALQUIST</span>: Dokonáno.</p>

<p class="mlpscenickepoznamky">(Vrazí Busman.)</p>

<p class="mlpprimarec"><span class="mlpznaktucne11b">BUSMAN</span>: Aha děti, už
máte nadělení?</p>

<p class="mlpprimarec"><span class="mlpznaktucne11b">DOMIN</span>: Rychle, na
Ultima!</p>

<p class="mlpprimarec"><span class="mlpznaktucne11b">BUSMAN</span>: Počkejte,
Harry. Počkejte chvilinku. To nemá docela naspěch. <span class="mlpznakkurziva11b">(Svalí se do křesla.)</span> Ach lidičky, to jsem se
uběhl!</p>

<p class="mlpprimarec"><span class="mlpznaktucne11b">DOMIN</span>: Proč čekat?</p>

<p class="mlpprimarec"><span class="mlpznaktucne11b">BUSMAN</span>: Protože to
nejde, holenku. Jen nespěchat. Na Ultimu jsou už Roboti.</p>

<p class="mlpprimarec"><span class="mlpznaktucne11b">DR. GALL</span>: Fuj, to je
ošklivé.</p>

<p class="mlpprimarec"><span class="mlpznaktucne11b">DOMIN</span>: Fabry,
telefonujte do elektrárny –</p>

<p class="mlpprimarec"><span class="mlpznaktucne11b">BUSMAN</span>: Fabry,
drahoušku, nedělejte to. Jsme bez proudu.</p>

<p class="mlpprimarec"><span class="mlpznaktucne11b">DOMIN</span>: Dobrá. <span class="mlpznakkurziva11b">(Prohlíží svůj revolver.)</span> Půjdu tam.</p>

<p class="mlpprimarec"><span class="mlpznaktucne11b">BUSMAN</span>: Kampak?</p>

<p class="mlpprimarec"><span class="mlpznaktucne11b">DOMIN</span>: Do elektrárny.
Jsou tam lidé. Přivedu je sem.</p>

<p class="mlpprimarec"><span class="mlpznaktucne11b">BUSMAN</span>: Víte co, Harry?
Raději pro ně nechoďte.</p>

<p class="mlpprimarec"><span class="mlpznaktucne11b">DOMIN</span>: Proč?</p>

<p class="mlpprimarec"><span class="mlpznaktucne11b">BUSMAN</span>: Inu, protože se
mi tuze zdá, že jsme obklíčeni.</p>

<p class="mlpprimarec"><span class="mlpznaktucne11b">DR. GALL</span>: Obklíčeni? <span class="mlpznakkurziva11b">(Běží k oknu.)</span> Hm, máte skoro pravdu.</p>

<p class="mlpprimarec"><span class="mlpznaktucne11b">HALLEMEIER</span>: Čerchmante,
to jde rychle!</p>

<p class="mlpscenickepoznamky">(Zleva Helena.)</p>

<p class="mlpprimarec"><span class="mlpznaktucne11b">HELENA</span>: Oh Harry, děje
se něco?</p>

<p class="mlpprimarec"><span class="mlpznaktucne11b">BUSMAN</span> <span class="mlpznakkurziva11b">(vyskočí)</span>: Klaním se, paní Heleno. Gratuluju.
Slavný den, co? Haha, ještě mnoho takových!</p>

<p class="mlpprimarec"><span class="mlpznaktucne11b">HELENA</span>: Děkuju vám,
Busmane. Harry, děje se něco?</p>

<p class="mlpprimarec"><span class="mlpznaktucne11b">DOMIN</span>: Ne, docela nic.
Buď bez starosti. Prosím počkej okamžik.</p>

<p class="mlpprimarec"><span class="mlpznaktucne11b">HELENA</span>: Harry, co je
tohle? <span class="mlpznakkurziva11b">(Ukazuje robotské provolání, které
schovávala za zády.)</span> Měli to Roboti v kuchyni.</p>

<p class="mlpprimarec"><span class="mlpznaktucne11b">DOMIN</span>: Už i tam? Kde
jsou?</p>

<p class="mlpprimarec"><span class="mlpznaktucne11b">HELENA</span>: Odešli. Je jich
tolik kolem domu!</p>

<p class="mlpscenickepoznamky">(Tovární píšťaly a sirény.)</p>

<p class="mlpprimarec"><span class="mlpznaktucne11b">FABRY</span>: Továrny pískají.</p>

<p class="mlpprimarec"><span class="mlpznaktucne11b">BUSMAN</span>: Boží poledne.</p>

<p class="mlpprimarec"><span class="mlpznaktucne11b">HELENA</span>: Harry,
pamatuješ se? Teď právě je tomu deset let –</p>

<p class="mlpprimarec"><span class="mlpznaktucne11b">DOMIN</span> <span class="mlpznakkurziva11b">(dívá se na hodinky)</span>: Ještě není poledne. To je
asi – to je spíš – –</p>

<p class="mlpprimarec"><span class="mlpznaktucne11b">HELENA</span>: Co?</p>

<p class="mlpprimarec"><span class="mlpznaktucne11b">DOMIN</span>: Poplach Robotů.
Útok.</p>

<p class="mlpscenickepoznamky">Opona.</p>

</div>
</body>
</html>